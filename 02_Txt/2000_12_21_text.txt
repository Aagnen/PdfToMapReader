Dziennik Ustaw 
– 2 – 
Poz. 1194 
 
2024-08-07 
 
Załącznik do obwieszczenia Marszałka Sejmu Rzeczypospolitej 
Polskiej z dnia 1 sierpnia 2024 r. (Dz. U. poz. 1194) 
USTAWA 
z dnia 21 grudnia 2000 r. 
o dozorze technicznym
1) 
 
Rozdział 1 
Przepisy ogólne 
Art. 1.
 Ustawa określa zasady, zakres i formy wykonywania dozoru technicznego oraz jednostki właściwe do jego 
wykonywania. 
Art. 2.
 1. Dozorem technicznym są określone ustawą działania zmierzające do zapewnienia bezpiecznego funkcjonowa-
nia urządzeń technicznych i urządzeń do odzyskiwania par paliwa oraz działania zmierzające do zapewnienia bezpieczeństwa 
publicznego w tych obszarach. 
2. Dozór techniczny jest wykonywany przez jednostki dozoru technicznego. 
3. Wykonywanie dozoru technicznego przez jednostki dozoru technicznego nie zwalnia projektujących, wytwarzają-
cych, eksploatujących, naprawiających i modernizujących
 
urządzenia techniczne od odpowiedzialności za jakość i stan tych 
urządzeń, mające wpływ na ich bezpieczną pracę, zgodnie z przepisami o dozorze technicznym i przepisami szczególnymi. 
Art. 3.
 Przepisów ustawy nie stosuje się do: 
1) 
urządzeń technicznych, nad którymi są prowadzone prace naukowo-badawcze; 
2) 
górniczych szybowych urządzeń wyciągowych oraz urządzeń technicznych w podziemnych wyrobiskach zakładów 
górniczych. 
Art. 4.
 Ilekroć w ustawie jest mowa o: 
1) 
urządzeniach technicznych – należy przez to rozumieć urządzenia, które mogą stwarzać zagrożenie dla życia lub zdrowia 
ludzkiego oraz mienia i środowiska wskutek: 
a) rozprężenia cieczy lub gazów znajdujących się pod ciśnieniem różnym od atmosferycznego, 
b) wyzwolenia energii potencjalnej lub kinetycznej przy przemieszczaniu ludzi lub ładunków w ograniczonym 
zasięgu, 
c) rozprzestrzeniania się materiałów niebezpiecznych podczas ich magazynowania lub transportu; 
1a) urządzeniach do odzyskiwania par paliwa – należy przez to rozumieć urządzenia zainstalowane na stacjach paliw płyn-
nych, służące do odzyskiwania par produktów naftowych I klasy ulatniających się podczas ich wydawania do zbiornika 
pojazdu i przekazujące te pary do zbiornika magazynowego tych produktów lub do odmierzacza paliw płynnych; 
2) 
warunkach technicznych dozoru technicznego – należy przez to rozumieć ustalone przez właściwych ministrów na pod-
stawie ustawy wymagania, jakim powinny odpowiadać urządzenia techniczne albo urządzenia do odzyskiwania par 
paliwa; 
3) 
jednostkach dozoru technicznego – należy przez to rozumieć Urząd Dozoru Technicznego oraz specjalistyczne jednostki 
dozoru technicznego; 
4) 
specjalistycznych jednostkach dozoru technicznego – należy przez to rozumieć Transportowy Dozór Techniczny i Woj-
skowy Dozór Techniczny; 
5) 
modernizacji – należy przez to rozumieć zespół czynności niebędących wytworzeniem nowego urządzenia technicz-
nego, zmieniających cechy urządzenia technicznego, w szczególności jego: 
a) konstrukcję lub zastosowane w nim materiały, lub 
b) parametry techniczne, lub 
c) automatykę zabezpieczającą lub jej podzespoły 
– bez istotnych zmian jego charakterystyki lub przeznaczenia i niepowodujących wzrostu zagrożenia związanego 
z jego eksploatacją; 
 
1)
 Niniejsza ustawa w zakresie swojej regulacji wdraża dyrektywę Parlamentu Europejskiego i Rady 2009/126/WE z dnia 21 paździer-
nika 2009 r. w sprawie odzyskiwania oparów paliwa na etapie II podczas tankowania pojazdów silnikowych na stacjach paliw (Dz. Urz. 
UE L 285 z 31.10.2009, str. 36 oraz Dz. Urz. UE L 304 z 23.10.2014, str. 89). 
Dziennik Ustaw 
– 3 – 
Poz. 1194 
 
2024-08-07 
 
6) 
naprawie – należy przez to rozumieć zespół czynności mających na celu przywrócenie stanu zdatności użytkowej 
urządzenia technicznego, w tym wykonywanych metodami chemicznymi, bez wprowadzania zmian w konstrukcji lub 
parametrów technicznych;
 
7) 
konserwacji – należy przez to rozumieć zespół czynności wykonywanych w celu utrzymania stanu zdatności użytkowej 
urządzenia technicznego, prowadzonych zgodnie z instrukcją eksploatacji, niebędących naprawą urządzenia. 
Art. 5.
 1. Dozorowi technicznemu podlegają urządzenia techniczne w toku ich projektowania, wytwarzania, w tym 
wytwarzania materiałów i elementów, naprawy i modernizacji, obrotu oraz eksploatacji. 
2. Rada Ministrów określi, w drodze rozporządzenia, rodzaje urządzeń technicznych podlegających dozorowi technicz-
nemu, z wyłączeniem urządzeń technicznych w elektrowniach jądrowych, biorąc pod uwagę konieczność zapewnienia bez-
piecznego funkcjonowania tych urządzeń. 
3. Rada Ministrów może, w drodze rozporządzenia, objąć przepisami ustawy urządzenia mogące stwarzać inne niż 
określone w art. 4 pkt 1 zagrożenia dla życia lub zdrowia ludzkiego oraz mienia i środowiska, z wyłączeniem urządzeń 
w elektrowni jądrowej, biorąc pod uwagę konieczność zapewnienia bezpiecznego funkcjonowania tych urządzeń. 
4. Rada Ministrów określi, w drodze rozporządzenia, rodzaje urządzeń technicznych lub urządzeń mogących stwarzać 
inne niż określone w art. 4 pkt 1 zagrożenia dla życia lub zdrowia ludzkiego oraz mienia i środowiska, podlegające dozorowi 
technicznemu w elektrowni jądrowej, biorąc pod uwagę realizowane przez te urządzenia funkcje bezpieczeństwa w elek-
trowni jądrowej. 
Art. 6.
 Urządzenia techniczne powinny być projektowane, wytwarzane, naprawiane, modernizowane oraz eksploato-
wane zgodnie z ich przeznaczeniem, w sposób zapewniający bezpieczeństwo ich eksploatacji – zgodnie z przepisami ustawy 
i przepisami odrębnymi. 
Art. 6a. 
Dozorowi technicznemu podlegają urządzenia do odzyskiwania par paliwa w toku ich eksploatacji. 
Art. 7.
 1. Do postępowania przed organami jednostek dozoru technicznego stosuje się przepisy Kodeksu postępowania 
administracyjnego. 
2. W sprawach należących do zakresu działania Urzędu Dozoru Technicznego, o którym mowa w art. 35 ust. 1, organem 
właściwym, w rozumieniu przepisów Kodeksu postępowania administracyjnego, jest Prezes Urzędu, a organem wyższego 
stopnia – minister właściwy do spraw gospodarki. 
2a.
2)
 W sprawach należących do zakresu działania Urzędu Dozoru Technicznego dotyczących urządzeń technicznych 
lub urządzeń w elektrowniach jądrowych organem właściwym w rozumieniu przepisów Kodeksu postępowania administracyj-
nego jest Prezes Urzędu, a organem wyższego stopnia – minister właściwy do spraw gospodarki surowcami energetycznymi. 
3. W sprawach należących do zakresu działania Transportowego Dozoru Technicznego, o którym mowa w art. 42 
ust. 1, organem właściwym, w rozumieniu przepisów Kodeksu postępowania administracyjnego, jest Dyrektor Transporto-
wego Dozoru Technicznego, a organem wyższego stopnia – minister właściwy do spraw transportu. 
4. W sprawach należących do zakresu działania Wojskowego Dozoru Technicznego, o którym mowa w art. 48, organem 
właściwym, w rozumieniu przepisów Kodeksu postępowania administracyjnego, jest Szef Wojskowego Dozoru Technicz-
nego, a organem wyższego stopnia – Minister Obrony Narodowej. 
Rozdział 2 
Zakres i formy wykonywania dozoru technicznego 
Art. 8.
 1. Wytwarzanie urządzeń technicznych odbywa się na podstawie dokumentacji technicznej uzgodnionej z orga-
nem właściwej jednostki dozoru technicznego w zakresie zgodności tej dokumentacji z warunkami technicznymi dozoru 
technicznego, chyba że przepisy szczególne stanowią inaczej. 
2. W toku uzgadniania dokumentacji technicznej ustala się formę wykonywania dozoru technicznego. 
3. Zmiana uzgodnionej dokumentacji technicznej wymaga ponownego uzgodnienia z organem właściwej jednostki 
dozoru technicznego. 
4. Minister właściwy do spraw gospodarki określa, w drodze rozporządzenia, warunki techniczne dozoru technicznego 
w zakresie: 
1) 
projektowania urządzeń technicznych; 
2) 
materiałów i elementów stosowanych do wytwarzania, naprawy lub modernizacji urządzeń technicznych; 
3) 
wytwarzania urządzeń technicznych; 
4) 
eksploatacji urządzeń technicznych; 
5) 
naprawy i modernizacji urządzeń technicznych. 
 
2)
 Ze zmianą wprowadzoną przez art. 12 pkt 1 ustawy z dnia 15 maja 2024 r. o zmianie niektórych ustaw związanych z funkcjonowaniem 
administracji rządowej (Dz. U. poz. 834), która weszła w życie z dniem 1 lipca 2024 r. 
Dziennik Ustaw 
– 4 – 
Poz. 1194 
 
2024-08-07 
 
5. Minister właściwy do spraw gospodarki, wydając rozporządzenie, o którym mowa w ust. 4, uwzględni w szczegól-
ności wymagania dotyczące konstrukcji, obliczeń wytrzymałościowych, wykonania, osprzętu, oznaczeń, materiałów i elemen-
tów, naprawy lub modernizacji, zakresu badań technicznych urządzeń i elementów, terminów badań okresowych, rodzaju 
dokumentacji niezbędnej do objęcia dozorem i potwierdzenia prawidłowości wykonania, spawania, zgrzewania, lutowania, 
przeróbki plastycznej i obróbki cieplnej, badań nieniszczących oraz obsługi i konserwacji. 
5a. Minister właściwy do spraw gospodarki surowcami energetycznymi określi, w drodze rozporządzenia, warunki 
techniczne dozoru technicznego dla urządzeń technicznych lub urządzeń, o których mowa w przepisach wykonawczych 
wydanych na podstawie art. 5 ust. 4, w zakresie:
3)
 
1) 
projektowania, 
2) 
materiałów i elementów stosowanych do wytwarzania, naprawy lub modernizacji, 
3) 
wytwarzania, 
4) 
eksploatacji, 
5) 
naprawy i modernizacji, 
6) 
likwidacji 
– w szczególności wymagania dotyczące konstrukcji, obliczeń wytrzymałościowych, budowy, osprzętu, oznaczeń, materia-
łów i elementów, zakresu badań technicznych urządzeń, materiałów i elementów, terminów badań okresowych, rodzaju 
dokumentacji niezbędnej do objęcia dozorem i potwierdzenia kwalifikowania oraz wykonania połączeń nierozłącznych, 
przeróbki plastycznej i obróbki cieplnej, kwalifikowania i wykonywania badań nieniszczących oraz obsługi i konserwacji, 
uwzględniając stopień zagrożenia związany z bezpiecznym funkcjonowaniem i eksploatacją tych urządzeń powodowany 
wpływem promieniowania jonizującego. 
6. Jeżeli dla urządzenia technicznego nie ma określonych warunków technicznych dozoru technicznego, warunki te są 
uzgadniane z organem właściwej jednostki dozoru technicznego. 
7. Organ właściwej jednostki dozoru technicznego uzgodni warunki techniczne, o których mowa w ust. 6, po stwier-
dzeniu, że warunki te spełniają wymagania, o których mowa w art. 6. 
Art. 9.
 1. Urządzenia techniczne oraz materiały i elementy stosowane do ich wytwarzania, naprawy lub modernizacji 
mogą być wytwarzane, naprawiane lub modernizowane przez wytwarzającego, naprawiającego lub modernizującego, który 
posiada uprawnienie, wydane w formie decyzji administracyjnej, do ich wytwarzania, naprawiania lub modernizacji, zwane 
dalej „uprawnieniem”, wydane przez organ właściwej jednostki dozoru technicznego, chyba że przepisy szczególne stanowią 
inaczej. 
1a. Uzyskania uprawnienia, o którym mowa w ust. 1, wymaga także świadczenie usług w zakresie naprawiania lub 
modernizacji urządzeń technicznych oraz wytwarzania materiałów i elementów stosowanych do ich modernizowania lub 
naprawiania przez usługodawców z państwa członkowskiego, o których mowa w art. 3 pkt 10 ustawy z dnia 6 marca 2018 r. 
o zasadach uczestnictwa przedsiębiorców zagranicznych i innych osób zagranicznych w obrocie gospodarczym na teryto-
rium Rzeczypospolitej Polskiej (Dz. U. z 2022 r. poz. 470). 
1b. Uzyskanie uprawnienia nie jest wymagane, gdy podmiot naprawiający lub modernizujący świadczy taką usługę 
okazjonalnie i zastosuje właściwą technologię naprawy lub modernizacji, uzgodnioną i nadzorowaną przez organ właściwej 
jednostki dozoru technicznego. 
2. Organ właściwej jednostki dozoru technicznego, na wniosek wytwarzającego urządzenia techniczne oraz materiały 
i elementy stosowane do ich wytwarzania, naprawiającego lub modernizującego urządzenia techniczne, wydaje uprawnienie 
po stwierdzeniu, że wytwarzający, naprawiający lub modernizujący spełnia wymagania w zakresie wytwarzania, naprawy lub 
modernizacji tych urządzeń, a w szczególności: 
1) 
wdrożył właściwą technologię wytwarzania, naprawy lub modernizacji; 
2) 
posiada urządzenia zapewniające wytwarzanie, naprawę lub modernizację zgodnie z technologią, o której mowa w pkt 1; 
3) 
zatrudnia pracowników o odpowiednich kwalifikacjach, określonych w odrębnych przepisach; 
4) 
posiada zorganizowaną kontrolę jakości; 
5) 
ma możliwość przeprowadzenia badań niszczących i nieniszczących wytwarzanych, naprawianych lub modernizowa-
nych urządzeń technicznych oraz materiałów we własnym laboratorium lub laboratorium uznanym przez organ właś-
ciwej jednostki dozoru technicznego. 
 
3)
 Wprowadzenie do wyliczenia ze zmianą wprowadzoną przez art. 12 pkt 1 ustawy, o której mowa w odnośniku 2. 
Dziennik Ustaw 
– 5 – 
Poz. 1194 
 
2024-08-07 
 
3. Wymagania określone w ust. 2 uważa się za spełnione, jeżeli wytwarzający, naprawiający lub modernizujący urzą-
dzenia techniczne posiada system jakości zgodny z Polskimi Normami, zatwierdzony i nadzorowany przez organ właściwej 
jednostki dozoru technicznego. 
3a. Prezes Urzędu Dozoru Technicznego, Dyrektor Transportowego Dozoru Technicznego i Szef Wojskowego Dozoru 
Technicznego, każdy w zakresie swojej właściwości, określą wzór wniosku, o którym mowa w ust. 2, w formie dokumentu 
elektronicznego w rozumieniu przepisów ustawy z dnia 17 lutego 2005 r. o informatyzacji działalności podmiotów realizu-
jących zadania publiczne (Dz. U. z 2024 r. poz. 307). 
4. Dokument potwierdzający przyznanie uprawnienia zawiera określenie warunków stanowiących podstawę jego wy-
dania, a w szczególności: 
1) 
specyfikacje techniczne – dokumenty określające cechy, jakie urządzenie techniczne powinno posiadać w zakresie 
jakości, parametrów technicznych, bezpieczeństwa lub wymiarów, w tym w odniesieniu do nazewnictwa, symboli, 
badań i metodologii badań, znakowania i oznaczania urządzenia – które powinny być stosowane przy wytwarzaniu 
urządzenia technicznego, materiałów i elementów stosowanych do wytwarzania, naprawy lub modernizacji urządzenia 
technicznego; 
2) 
technologie stosowane przy wytwarzaniu, naprawie lub modernizacji urządzeń technicznych; 
3) 
materiały stosowane do wytwarzania, naprawy lub modernizacji urządzeń technicznych; 
4) 
wymagania dotyczące kontroli jakości urządzeń technicznych. 
5. Decyzja, o której mowa w ust. 1, wydana przez organ właściwej jednostki dozoru technicznego uprawnia do wytwa-
rzania, naprawiania lub modernizacji objętych tą decyzją urządzeń technicznych oraz materiałów i elementów, o których 
mowa w ust. 1, również w przypadku gdy ze względu na miejsce instalacji, eksploatacji lub wykorzystania dozór techniczny 
nad urządzeniem technicznym jest wykonywany przez inną jednostkę dozoru technicznego, jeżeli technologia wytwarzania, 
naprawy lub modernizacji urządzenia technicznego jest zgodna z tą decyzją. 
Art. 10.
 1. Wytwarzający, naprawiający lub modernizujący urządzenia techniczne jest obowiązany zawiadomić organ 
właściwej jednostki dozoru technicznego o wszelkich zmianach warunków określonych w uprawnieniu. 
2. Na podstawie zawiadomienia, o którym mowa w ust. 1, organ właściwej jednostki dozoru technicznego podejmuje 
decyzję o zmianie warunków określonych w uprawnieniu. O podjętej decyzji organ właściwej jednostki dozoru technicz-
nego powiadamia wytwarzającego, naprawiającego lub modernizującego urządzenie techniczne. 
Art. 11.
 1. W przypadku nieprzestrzegania warunków określonych w uprawnieniu lub wytwarzania materiałów, elemen-
tów lub urządzeń technicznych niewłaściwej jakości, mającej wpływ na bezpieczeństwo eksploatacji tych urządzeń, organ 
właściwej jednostki dozoru technicznego zawiesza uprawnienie. 
2. Organ właściwej jednostki dozoru technicznego, zawieszając uprawnienie, wyznacza termin usunięcia uchybień stano-
wiących podstawę zawieszenia, po którego upływie, w razie ich nieusunięcia, cofa uprawnienie. 
Art. 12.
 Dozór techniczny nad urządzeniami technicznymi, niezależnie od czynności, o których mowa w art. 8 ust. 1–3, 
6 i 7, jest wykonywany w formie: 
1) 
dozoru technicznego pełnego; 
2) 
dozoru technicznego ograniczonego; 
3) 
dozoru technicznego uproszczonego. 
Art. 13.
 1. Jeżeli przepisy szczególne nie stanowią inaczej: 
1) 
w toku wytwarzania urządzeń technicznych objętych dozorem technicznym pełnym lub ograniczonym organ właściwej 
jednostki dozoru technicznego sprawdza wykonanie określonych materiałów i elementów stosowanych do wytwarza-
nia tych urządzeń oraz przeprowadza badania typu urządzeń produkowanych seryjnie, a także wykonuje badania tech-
niczne sprawdzające zgodność wykonania urządzeń technicznych z dokumentacją i warunkami technicznymi dozoru 
technicznego; 
2) 
w toku eksploatacji urządzeń technicznych objętych dozorem technicznym pełnym organ właściwej jednostki dozoru 
technicznego: 
a) przeprowadza badania urządzenia w warunkach gotowości do pracy – badania odbiorcze, 
b) wykonuje okresowe i doraźne badania techniczne, 
c) sprawdza zaświadczenia kwalifikacyjne osób obsługujących i konserwujących urządzenia techniczne; 
Dziennik Ustaw 
– 6 – 
Poz. 1194 
 
2024-08-07 
 
3) 
w toku eksploatacji urządzeń technicznych objętych dozorem technicznym ograniczonym organ właściwej jednostki 
dozoru technicznego: 
a) przeprowadza badania urządzenia w warunkach gotowości do pracy – badania odbiorcze, 
b) wykonuje doraźne badania techniczne, 
c) sprawdza zaświadczenia kwalifikacyjne osób obsługujących i konserwujących urządzenia techniczne; 
4) 
w toku wytwarzania urządzeń technicznych objętych dozorem technicznym uproszczonym organ właściwej jednostki 
dozoru technicznego przeprowadza badania typu oraz sprawdza, czy urządzenia są wytwarzane zgodnie z warunkami 
określonymi w art. 9 ust. 4. 
2. W przypadku zagrożenia utrzymania ciągłości produkcji w zakładzie o ruchu ciągłym organ właściwej jednostki 
dozoru technicznego jest obowiązany przystąpić do doraźnego badania technicznego w czasie nie dłuższym niż 12 godzin 
od zgłoszenia zagrożenia. 
Art. 14.
 1. Urządzenia techniczne objęte dozorem technicznym, z wyjątkiem urządzeń, o których mowa w art. 15 ust. 1, 
mogą być eksploatowane tylko na podstawie decyzji zezwalającej na ich eksploatację, wydanej przez organ właściwej jed-
nostki dozoru technicznego. 
2. Organ właściwej jednostki dozoru technicznego przed wydaniem decyzji, o której mowa w ust. 1, przeprowadza 
badania i wykonuje czynności sprawdzające, o których mowa w art. 13 ust. 1, oraz: 
1) 
sprawdza kompletność i prawidłowość przedłożonej dokumentacji; 
2) 
dokonuje badania urządzenia poprzez sprawdzenie zgodności wykonania tego urządzenia z dokumentacją i warunkami 
technicznymi dozoru technicznego, a także stanu urządzenia, jego wyposażenia i oznakowań; 
3) 
przeprowadza próby techniczne przed uruchomieniem urządzenia oraz w warunkach pracy w zakresie ustalonym 
w warunkach technicznych dozoru technicznego dla poszczególnych rodzajów urządzeń; 
4) 
przeprowadza badanie specjalne ustalone w dokumentacji projektowej urządzenia lub, w technicznie uzasadnionych 
przypadkach, na żądanie organu właściwej jednostki dozoru technicznego. 
3. W technicznie uzasadnionych przypadkach część badań urządzenia technicznego, o których mowa w ust. 2 pkt 2–4, 
może być przeprowadzona u wytwarzającego urządzenie. Wyniki tych badań oraz stan techniczny urządzenia określa się 
w protokole badania; wyniki te mogą być uwzględniane przy badaniu urządzenia u eksploatującego, poprzedzającym wy-
danie decyzji zezwalającej na eksploatację urządzenia. 
4. Na podstawie pozytywnych wyników badań i wykonanych czynności, o których mowa w ust. 2, organ właściwej 
jednostki dozoru technicznego wydaje decyzję zezwalającą na eksploatację urządzenia, w której ustala formę dozoru tech-
nicznego, jaką będzie objęte to urządzenie. 
5. Decyzja, o której mowa w ust. 4, podlega wykonaniu z dniem jej doręczenia eksploatującemu lub osobie przez niego 
upoważnionej. 
6. Na podstawie negatywnych wyników badań i wykonanych czynności sprawdzających, o których mowa w ust. 2, 
w przypadku braku decyzji zezwalającej na eksploatację urządzenia, organ właściwej jednostki dozoru technicznego, w drodze 
decyzji, odmawia wydania decyzji zezwalającej na eksploatację urządzenia. 
Art. 15.
 1. Decyzji zezwalającej, o której mowa w art. 14 ust. 4, nie wydaje się dla urządzeń objętych dozorem tech-
nicznym uproszczonym lub oznaczonych przez wytwarzającego znakiem dozoru technicznego. 
2. Przez oznaczenie znakiem, o którym mowa w ust. 1, wytwarzający stwierdza, że urządzenie techniczne zostało wy-
produkowane w sposób zgodny z warunkami określonymi w art. 9 ust. 4. 
3. Minister właściwy do spraw gospodarki określi, w drodze rozporządzenia, wzór znaku dozoru technicznego. 
Art. 15a.
 1. W przypadku zmiany eksploatującego urządzenie techniczne, nowy eksploatujący wstępuje we wszystkie 
prawa i obowiązki poprzedniego eksploatującego wynikające z decyzji, o której mowa w art. 14 ust. 1, pod warunkiem że: 
1) 
od dnia przeprowadzenia ostatniego badania urządzenia technicznego nie wprowadzono zmian dotyczących jego eks-
ploatacji, które są określone w warunkach technicznych dozoru technicznego; 
2) 
nowy eksploatujący złoży oświadczenie o spełnianiu warunku, o którym mowa w pkt 1, i poinformuje organ właściwej 
jednostki dozoru technicznego o zmianie eksploatującego urządzenie techniczne. 
2. Przepisu ust. 1 nie stosuje się do decyzji zezwalających na eksploatację urządzeń technicznych objętych przepisami 
ustawy z dnia 19 sierpnia 2011 r. o przewozie towarów niebezpiecznych (Dz. U. z 2024 r. poz. 643).
 
Dziennik Ustaw 
– 7 – 
Poz. 1194 
 
2024-08-07 
 
Art. 16.
 1. Oznaczeniu znakiem dozoru technicznego, o którym mowa w art. 15 ust. 1, podlegają urządzenia tech-
niczne dopuszczone do obrotu na podstawie decyzji o dopuszczeniu do obrotu, wydanej przez organ właściwej jednostki 
dozoru technicznego. 
2. Organ właściwej jednostki dozoru technicznego może, na wniosek wytwarzającego, wydać decyzję, o której mowa 
w ust. 1, jeżeli urządzenie techniczne objęte dozorem technicznym uproszczonym jest produkowane seryjnie na podstawie tej 
samej dokumentacji i według tej samej technologii oraz jest sprzedawane w stanie przygotowanym do eksploatacji. 
3. Wydanie decyzji, o której mowa w ust. 1, powinno być poprzedzone przeprowadzeniem badania typu urządzenia. 
4. Badanie, o którym mowa w ust. 3, polega na zbadaniu wybranego losowo urządzenia w zakresie zgodności wyko-
nania urządzenia z uzgodnioną dokumentacją oraz przeprowadzeniu prób technicznych w warunkach gotowości do pracy, 
z zastrzeżeniem ust. 5, jeśli przewidują to warunki techniczne dozoru technicznego. 
5. Urządzenie może być poddane dodatkowym badaniom specjalistycznym, włącznie z badaniami niszczącymi. 
Art. 17.
 1. Dokonanie naprawy lub modernizacji urządzenia technicznego, z wyjątkiem urządzeń, o których mowa 
w art. 15 ust. 1, wymaga uprzedniego uzgodnienia z organem właściwej jednostki dozoru technicznego. 
1a. Modernizacja urządzenia technicznego odbywa się na podstawie dokumentacji technicznej uzgodnionej z organem 
właściwej jednostki dozoru technicznego w zakresie zgodności tej dokumentacji z warunkami technicznymi dozoru tech-
nicznego, chyba że przepisy szczególne stanowią inaczej. 
2. Przepisy art. 14 stosuje się odpowiednio do urządzenia technicznego po jego naprawie lub modernizacji. 
Art. 18.
 1. W przypadku nieprzestrzegania przez eksploatującego przepisów o dozorze technicznym organ właściwej 
jednostki dozoru technicznego wydaje decyzję o wstrzymaniu eksploatacji urządzenia. 
2. Przepis ust. 1 stosuje się odpowiednio w razie stwierdzenia zagrożenia dla życia lub zdrowia ludzkiego oraz mienia 
i środowiska. 
3. Jeżeli urządzenie dopuszczone do obrotu stwarza zagrożenie dla życia lub zdrowia ludzkiego oraz mienia i środowiska, 
organ właściwej jednostki dozoru technicznego wydaje decyzję o wycofaniu tego urządzenia z obrotu i wstrzymaniu jego 
wytwarzania. 
4. Decyzję o wycofaniu urządzenia technicznego z obrotu z przyczyn określonych w ust. 3 organ właściwej jednostki 
dozoru technicznego podaje do publicznej wiadomości w formie komunikatu w środkach masowego przekazu. 
5. Ponowne dopuszczenie do eksploatacji i obrotu urządzeń, o których mowa w ust. 1 i 3, następuje na zasadach określo-
nych w art. 14 i art. 16. 
Art. 19.
 1. Eksploatujący urządzenie techniczne jest obowiązany niezwłocznie zawiadomić organ właściwej jednostki 
dozoru technicznego o każdym niebezpiecznym uszkodzeniu urządzenia technicznego lub nieszczęśliwym wypadku zwią-
zanym z jego eksploatacją. 
2. Organy administracji publicznej, które wykonują czynności w związku z niebezpiecznym uszkodzeniem urządzenia 
technicznego lub nieszczęśliwym wypadkiem związanym z jego eksploatacją, przekazują właściwej jednostce dozoru tech-
nicznego, niezwłocznie po ich powzięciu, informacje obejmujące co najmniej: 
1) 
datę i miejsce zdarzenia; 
2) 
wskazanie eksploatującego urządzenie techniczne; 
3) 
numer ewidencyjny i numer fabryczny urządzenia technicznego; 
4) 
okoliczności zdarzenia.
 
Art. 20.
 1. Importer urządzeń technicznych oraz materiałów i elementów stosowanych do wytwarzania, naprawy lub 
modernizacji tych urządzeń jest obowiązany do uprzedniego uzgodnienia wymagań technicznych z organem właściwej jed-
nostki dozoru technicznego, chyba że przepisy szczególne stanowią inaczej. 
2. Organ właściwej jednostki dozoru technicznego dokonuje uzgodnienia, o którym mowa w ust. 1, na wniosek importera. 
3. Wniosek, o którym mowa w ust. 2, zawiera w szczególności oznaczenie wytwórcy i dostawcy oraz określenie: 
1) 
dla urządzeń technicznych: 
a) rodzaju i nazwy urządzenia, 
b) typu urządzenia, 
c) parametrów pracy urządzenia, 
d) liczby urządzeń; 
Dziennik Ustaw 
– 8 – 
Poz. 1194 
 
2024-08-07 
 
2) 
dla materiałów i elementów stosowanych do wytwarzania, naprawy lub modernizacji urządzeń technicznych: 
a) rodzaju, gatunku i wymiarów materiału lub elementu, 
b) przeznaczenia materiału lub elementu, 
c) ilości materiałów lub elementów. 
4. Organ właściwej jednostki dozoru technicznego w trakcie uzgadniania, o którym mowa w ust. 1, określa: 
1) 
wymagania w zakresie konstrukcji i wytwarzania urządzeń technicznych; 
2) 
normy i przepisy, na podstawie których wytwarzane będą materiały i elementy stosowane do wytwarzania, naprawy 
lub modernizacji urządzeń technicznych; 
3) 
zakres badań odbiorczych oraz przeprowadzającego te badania; 
4) 
zakres dokumentacji technicznej. 
5. Uzgodnienie, o którym mowa w ust. 1, nie zwalnia od obowiązku uzyskania decyzji, o których mowa w art. 9 i art. 14. 
6. Warunkiem objęcia procedurą dopuszczenia do obrotu, w rozumieniu przepisów prawa celnego, urządzeń technicznych 
podlegających dozorowi technicznemu, wyprodukowanych za granicą, jest dołączenie do zgłoszenia celnego potwierdzenia 
dokonania uzgodnienia, o którym mowa w ust. 1. 
Art. 20a.
 Przepisów art. 8 ust. 1–3, art. 9, art. 13 ust. 1 pkt 4 oraz art. 20 nie stosuje się do urządzeń technicznych: 
1) 
zgodnie z prawem wyprodukowanych lub dopuszczonych do obrotu w innym państwie członkowskim Unii Europej-
skiej albo w Republice Turcji; 
2) 
zgodnie z prawem wyprodukowanych w państwie członkowskim Europejskiego Porozumienia o Wolnym Handlu (EFTA) 
będącym stroną umowy o Europejskim Obszarze Gospodarczym; 
3) 
zgodnie z prawem wyprodukowanych w innym państwie na potrzeby jednostek organizacyjnych podległych Ministrowi 
Obrony Narodowej lub przez niego nadzorowanych;  
4) 
należących do wojsk obcych przebywających na terytorium Rzeczypospolitej Polskiej na podstawie przepisów umów 
międzynarodowych. 
Art. 21.
 Dokumenty wydane za granicą, stwierdzające wykonanie badań urządzenia technicznego, mogą być uznane 
przez organ właściwej jednostki dozoru technicznego, jeżeli: 
1) 
przewidują to odpowiednie porozumienia zawarte między jednostkami dozoru technicznego a właściwą w danym 
państwie instytucją wykonującą funkcję dozoru technicznego lub 
2) 
wymagania techniczne, na podstawie których urządzenie zostało zaprojektowane i wytworzone, zapewniają bezpie-
czeństwo nie mniejsze niż polskie przepisy o dozorze technicznym. 
Art. 22.
 1. Osoby odpowiedzialne za wytwarzanie, naprawę, modernizację i kontrolę jakości urządzeń technicznych 
oraz materiałów i elementów stosowanych do wytwarzania, naprawy lub modernizacji tych urządzeń powinny posiadać: 
1) 
wyższe wykształcenie techniczne i co najmniej dwuletnią praktykę zawodową lub 
2) 
wykształcenie średnie techniczne lub średnie branżowe i co najmniej pięcioletnią praktykę zawodową oraz
 
3) 
znajomość norm, przepisów o dozorze technicznym i warunków technicznych dozoru technicznego w zakresie prowa-
dzonej działalności. 
2. Osoby wykonujące czynności spawania, zgrzewania, lutowania oraz przeróbkę plastyczną i obróbkę cieplną w toku 
wytwarzania, naprawy i modernizacji urządzeń technicznych oraz wytwarzania elementów stosowanych do wytwarzania, 
naprawy lub modernizacji tych urządzeń obowiązane są posiadać zaświadczenia kwalifikacyjne potwierdzające umiejętność 
praktycznego wykonywania tych czynności oraz znajomość warunków technicznych dozoru technicznego, norm i przepisów 
prawnych w tym zakresie. 
3. Przepis ust. 2 stosuje się do osób obsługujących i konserwujących urządzenia techniczne. 
3a. Zaświadczenia kwalifikacyjne osób, o których mowa w ust. 3, są wydawane na czas określony nie krótszy niż 5 lat 
i nie dłuższy niż 10 lat, w zależności od rodzaju urządzenia technicznego, stopnia trudności w jego obsłudze i konserwacji 
oraz stopnia zagrożenia, które może spowodować. 
3b. Zaświadczenie kwalifikacyjne wydane przez organ właściwej jednostki dozoru technicznego potwierdza kwalifi-
kacje osób, o których mowa w ust. 2 i 3, również w przypadku gdy ze względu na miejsce instalacji, eksploatacji lub wyko-
rzystania urządzenia technicznego dozór techniczny nad tym urządzeniem jest wykonywany przez inną jednostkę dozoru 
technicznego. 
Dziennik Ustaw 
– 9 – 
Poz. 1194 
 
2024-08-07 
 
4. W razie nieprzestrzegania przez osoby wymienione w ust. 2 i 3 warunków technicznych dozoru technicznego oraz 
norm i przepisów prawnych w tym zakresie, organ właściwej jednostki dozoru technicznego cofa, w drodze decyzji, uprawnienia 
kwalifikacyjne wynikające z zaświadczenia kwalifikacyjnego wydanego osobom, o których mowa w ust. 2 i 3. 
5. Przepisu ust. 3 nie stosuje się do wojsk obcych w rozumieniu art. 2 pkt 1 ustawy z dnia 23 września 1999 r. o zasadach 
pobytu wojsk obcych na terytorium Rzeczypospolitej Polskiej, zasadach ich przemieszczania się przez to terytorium oraz 
zasadach udzielania pomocy wojskom sojuszniczym i organizacjom międzynarodowym (Dz. U. z 2023 r. poz. 807) obsłu-
gujących i konserwujących urządzenia techniczne należące do tych wojsk lub za które wojska te są odpowiedzialne. 
Art. 23.
 1. Organ właściwej jednostki dozoru technicznego, na wniosek zainteresowanych osób, sprawdza kwalifikacje, 
o których mowa w art. 22 ust. 2 i 3, w drodze postępowania kwalifikacyjnego. 
1a. Wniosek o sprawdzenie kwalifikacji osób, o których mowa w art. 22 ust. 2 i 3, zawiera następujące dane: imię 
i nazwisko osoby zainteresowanej sprawdzeniem kwalifikacji, jej adres do korespondencji, numer PESEL, a w przypadku 
braku numeru PESEL – rodzaj i numer dokumentu potwierdzającego tożsamość oraz datę urodzenia i obywatelstwo. 
1b. Do wniosku o sprawdzenie kwalifikacji osób, o których mowa w art. 22 ust. 3, dołącza się dodatkowo: 
1) 
informację o wykształceniu osoby zainteresowanej sprawdzeniem kwalifikacji; 
2) 
informację o miejscu, w którym będzie przeprowadzone postępowanie, o którym mowa w ust. 1; 
3) 
informację o zakresie sprawdzanych kwalifikacji i rodzaj urządzenia technicznego; 
4) 
zgodę: 
a) właściciela lub upoważnionego przedstawiciela na wykorzystanie jego urządzenia technicznego w trakcie postę-
powania, o którym mowa w ust. 1, 
b) kierownika jednostki organizacyjnej, w której będzie możliwe przeprowadzenie postępowania, o którym mowa 
w ust. 1; 
5) 
kopie zaświadczeń poświadczających inne kwalifikacje lub uprawnienia, jeśli są wymagane na podstawie odrębnych 
przepisów. 
1c. Sprawdzenie kwalifikacji osób, o których mowa w art. 22 ust. 2 i 3, dotyczy osób, które ukończyły 18 lat oraz władają 
językiem polskim w stopniu umożliwiającym przeprowadzenie postępowania, o którym mowa w ust. 1, oraz zrozumienie 
zasad jego przeprowadzenia albo zapewnią udział tłumacza przysięgłego. 
2. Postępowanie, o którym mowa w ust. 1, przeprowadzają komisje kwalifikacyjne powoływane przez organ właściwej 
jednostki dozoru technicznego. 
2a. Przedłużenie okresu ważności zaświadczenia kwalifikacyjnego osób, o których mowa w art. 22 ust. 3, jest bez-
płatne i następuje na wniosek. 
2b. Wniosek, o którym mowa w ust. 2a, zawiera dane osoby zainteresowanej przedłużeniem okresu ważności zaświad-
czenia kwalifikacyjnego wymienione w ust. 1a oraz numer i zakres zaświadczenia kwalifikacyjnego będącego przedmiotem 
tego wniosku. 
2c. Warunkiem przedłużenia okresu ważności zaświadczenia kwalifikacyjnego jest: 
1) 
złożenie wniosku, o którym mowa w ust. 2a, nie później niż w terminie 3 miesięcy przed dniem upływu okresu waż-
ności tego zaświadczenia; 
2) 
wykonywanie czynności w zakresie określonym w zaświadczeniu kwalifikacyjnym przez co najmniej 3 lata w okresie 
ostatnich 5 lat ważności zaświadczenia. 
2d. Do wniosku, o którym mowa w ust. 2a, należy dołączyć oświadczenie osoby zainteresowanej przedłużeniem 
okresu ważności zaświadczenia kwalifikacyjnego o wykonywaniu czynności w zakresie określonym w tym zaświadczeniu 
przez co najmniej 3 lata w okresie ostatnich 5 lat ważności zaświadczenia, składane pod rygorem odpowiedzialności karnej 
za złożenie fałszywego oświadczenia. W oświadczeniu umieszcza się klauzulę o następującej treści: „Jestem świadomy od-
powiedzialności karnej za złożenie fałszywego oświadczenia wynikającej z art. 233 § 6 ustawy z dnia 6 czerwca 1997 r. – 
Kodeks karny.”. Klauzula ta zastępuje pouczenie organu o odpowiedzialności karnej za składanie fałszywych oświadczeń. 
2e. Do zaświadczeń kwalifikacyjnych, których okres ważności przedłużono na wniosek, o którym mowa w ust. 2a, 
przepisy art. 22 ust. 3b stosuje się.
 
3. Za sprawdzenie kwalifikacji pobierane są opłaty od osób kierujących wnioski o ich sprawdzenie. Do wniosku dołą-
cza się potwierdzenie dokonania opłaty za sprawdzenie kwalifikacji osób, o których mowa w art. 22 ust. 2 i 3. 
4. Opłaty, o których mowa w ust. 3, pobierane są w wysokości 3,75 % kwoty przeciętnego wynagrodzenia w gospo-
darce narodowej, ogłaszanej przez Prezesa Głównego Urzędu Statystycznego na podstawie art. 20 pkt 1 lit. a ustawy z dnia 
17 grudnia 1998 r. o emeryturach i rentach z Funduszu Ubezpieczeń Społecznych (Dz. U. z 2023 r. poz. 1251, 1429 i 1672 
oraz z 2024 r. poz. 834 i 858), obowiązującej w dniu złożenia wniosku. Opłaty te stanowią przychód jednostek dozoru 
technicznego. 
Dziennik Ustaw 
– 10 – 
Poz. 1194 
 
2024-08-07 
 
5. Minister właściwy do spraw gospodarki określi, w drodze rozporządzenia: 
1) 
sposób i tryb sprawdzania kwalifikacji wymaganych przy obsłudze i konserwacji urządzeń technicznych, biorąc pod 
uwagę potrzebę zapewnienia możliwości właściwego sprawdzenia umiejętności teoretycznych i praktycznych osób 
przystępujących do sprawdzenia kwalifikacji, 
2) 
sposób i tryb przedłużania okresu ważności zaświadczeń kwalifikacyjnych, 
3) 
rodzaje urządzeń technicznych, przy których obsłudze i konserwacji wymagane jest posiadanie kwalifikacji, 
4) 
okresy ważności zaświadczeń kwalifikacyjnych, 
5) 
wzór wniosku o sprawdzenie kwalifikacji wymaganych przy obsłudze i konserwacji urządzeń technicznych, 
6) 
wzór wniosku o przedłużenie okresu ważności zaświadczenia kwalifikacyjnego, 
7) 
wzór zaświadczenia kwalifikacyjnego wymaganego przy obsłudze i konserwacji urządzeń technicznych 
– uwzględniając zakres zaświadczenia kwalifikacyjnego, rodzaje urządzeń technicznych i stopień zagrożenia związanego 
z ich eksploatacją. 
Art. 23a.
 1. Urządzenia do odzyskiwania par paliwa podlegają dozorowi technicznemu w zakresie zapewnienia minimalnego 
poziomu odzyskiwania par paliwa. 
2. Organ właściwej jednostki dozoru technicznego, wykonując dozór techniczny nad urządzeniem do odzyskiwania 
par paliwa w toku jego eksploatacji, przeprowadza okresowe badanie techniczne tego urządzenia, a w przypadku negatyw-
nego wyniku tego badania oraz w przypadku, o którym mowa w ust. 5 – także doraźne badanie techniczne, zakończone 
wydaniem protokołu. 
3. Eksploatujący urządzenie do odzyskiwania par paliwa jest obowiązany do: 
1) 
posiadania dokumentu potwierdzającego spełnienie przez to urządzenie wymagań dotyczących minimalnego poziomu 
odzyskiwania par paliwa określonego w przepisach wydanych na podstawie ust. 6; 
2) 
zapewnienia spełniania przez to urządzenie w toku jego eksploatacji wymagań dotyczących minimalnego poziomu 
odzyskiwania par paliwa określonych w przepisach wydanych na podstawie ust. 6; 
3) 
poddania tego urządzenia badaniom technicznym, w tym okresowym badaniom technicznym z częstotliwością okreś-
loną w przepisach wydanych na podstawie ust. 6; 
4) 
uzyskania potwierdzenia przez organ właściwej jednostki dozoru technicznego spełnienia wymagań dotyczących mini-
malnego poziomu odzyskiwania par paliwa określonych w przepisach wydanych na podstawie ust. 6 w wyniku prze-
prowadzonego badania technicznego. 
4. W przypadku naruszenia przez eksploatującego urządzenie do odzyskiwania par paliwa obowiązku, o którym mowa 
w ust. 3 pkt 1 lub 2, organ właściwej jednostki dozoru technicznego wydaje decyzję o wstrzymaniu eksploatacji tego urzą-
dzenia. 
5. Ponowne dopuszczenie do eksploatacji urządzenia do odzyskiwania par paliwa następuje na podstawie protokołu 
z doraźnego badania technicznego przeprowadzonego przez organ właściwej jednostki dozoru technicznego potwierdzają-
cego pozytywny wynik tego badania. 
6. Minister właściwy do spraw gospodarki określi, w drodze rozporządzenia, warunki techniczne dozoru technicznego 
dla urządzeń do odzyskiwania par paliwa w toku ich eksploatacji, w tym rodzaj dokumentu potwierdzającego spełnienie 
przez te urządzenia wymagań dotyczących minimalnego poziomu odzyskiwania par paliwa, wymagania dotyczące minimal-
nego poziomu odzyskiwania par paliwa przez te urządzenia, metody przeprowadzania badań technicznych tych urządzeń 
oraz częstotliwość przeprowadzania okresowych badań technicznych, uwzględniając przepisy Unii Europejskiej i właściwe 
normy zharmonizowane określające wymagania dla urządzeń do odzyskiwania par paliwa. 
Art. 24.
 1. Czynności dozoru technicznego wykonują pracownicy jednostek dozoru technicznego, zwani dalej „inspek-
torami”, na podstawie upoważnienia wydanego przez organ właściwej jednostki dozoru technicznego oraz legitymacji służbowej. 
2. Czynności dozoru technicznego w jednostkach organizacyjnych Policji, Straży Granicznej, Państwowej Straży 
Pożarnej, Agencji Bezpieczeństwa Wewnętrznego, Agencji Wywiadu oraz Centralnego Biura Antykorupcyjnego wykonują 
inspektorzy, którzy na podstawie odrębnych przepisów są uprawnieni do dostępu do informacji niejawnych. 
Dziennik Ustaw 
– 11 – 
Poz. 1194 
 
2024-08-07 
 
Art. 25. 
Czynności dozoru technicznego inspektorzy wykonują u: 
1) 
projektujących i wytwarzających urządzenia techniczne, a także wytwarzających materiały i elementy stosowane do ich 
wytwarzania, naprawy lub modernizacji oraz eksploatujących, naprawiających i modernizujących te urządzenia, 
2) 
eksploatujących urządzenia do odzyskiwania par paliwa 
– zwanych dalej „przedsiębiorcami, u których są wykonywane czynności dozoru technicznego”. 
Art. 26.
 Przedsiębiorca, u którego są wykonywane czynności dozoru technicznego, jest obowiązany: 
1) 
zapewnić warunki do bezpiecznego i sprawnego ich wykonania, w tym obecność konserwującego i obsługującego, 
jeżeli jest wymagana, oraz 
2) 
przedstawić dokumenty i udzielić informacji koniecznych do prawidłowego wykonania tych czynności, na żądanie 
inspektora. 
Art. 27.
 Inspektor nie podlega przeszukaniu przewidzianemu w wewnętrznych regulaminach przedsiębiorcy, u którego 
wykonuje czynności dozoru technicznego. 
Art. 28.
 Inspektor jest uprawniony do: 
1) 
wstępu za okazaniem upoważnienia i legitymacji służbowej, o których mowa w art. 24 ust. 1, bez potrzeby uzyskiwania 
przepustki, do pomieszczeń i obiektów, w których znajdują się urządzenia techniczne lub urządzenia do odzyskiwania par 
paliwa; 
2) 
swobodnego poruszania się w tych pomieszczeniach i obiektach, chyba że odrębne przepisy stanowią inaczej; 
3) 
dostępu do urządzeń technicznych lub urządzeń do odzyskiwania par paliwa; 
4) 
żądania od przedsiębiorcy udzielania niezbędnych informacji i przedstawienia koniecznych dokumentów oraz wyni-
ków badań; 
5) 
przeprowadzania w wyznaczonych terminach badań, prób i pomiarów oraz innych czynności potrzebnych do ustalenia 
stanu urządzenia technicznego, prawidłowości jego eksploatacji, naprawy lub modernizacji, a także prawidłowości 
wykonania określonych materiałów i elementów stosowanych do wytwarzania, naprawy lub modernizacji urządzenia 
technicznego; 
5a) przeprowadzania okresowych i doraźnych badań technicznych urządzeń do odzyskiwania par paliwa w toku ich eks-
ploatacji; 
6) 
wydawania zaleceń technicznych. 
Art. 29.
 Czynności dozoru technicznego inspektorzy wykonują w obecności przedsiębiorcy lub osoby upoważnionej 
przez przedsiębiorcę. 
Art. 30.
 Inspektorzy są obowiązani do przestrzegania przepisów w zakresie bezpieczeństwa i higieny pracy obowiązu-
jących u przedsiębiorcy. 
Art. 31. 
1.
 
Przedsiębiorca, u którego są wykonywane czynności dozoru technicznego, w celu sprawnego ich przepro-
wadzenia jest obowiązany zapewnić bezpieczne warunki pracy przez umożliwienie inspektorowi bezpiecznego dostępu do 
badanego urządzenia technicznego lub urządzenia do odzyskiwania par paliwa, w szczególności spowodowanie wstrzyma-
nia, w bezpośrednim otoczeniu badanego urządzenia, prac budowlanych, montażowych, remontowych i innych, mogących 
zagrażać bezpieczeństwu inspektora. 
2. Przedsiębiorca, u którego są wykonywane czynności dozoru technicznego, jest obowiązany na polecenie inspektora do 
wykonania czynności przy urządzeniu technicznym lub urządzeniu do odzyskiwania par paliwa. 
Art. 32.
 Inspektor ma prawo odmówić wykonania czynności dozoru technicznego w przypadku wystąpienia niewłaś-
ciwych warunków do ich przeprowadzenia, a w szczególności: 
1) 
niedostatecznego stanu przygotowania urządzenia technicznego lub urządzenia do odzyskiwania par paliwa do badania; 
2) 
niewłaściwego oświetlenia lub występowania oparów utrudniających widoczność; 
3) 
przekroczenia dopuszczalnych stężeń i natężeń czynników szkodliwych dla zdrowia w środowisku pracy lub dopusz-
czalnej granicy niskich i wysokich temperatur. 
Dziennik Ustaw 
– 12 – 
Poz. 1194 
 
2024-08-07 
 
Art. 33.
 1. Inspektor sporządza w postaci papierowej lub elektronicznej protokół wykonania czynności dozoru tech-
nicznego. 
2. Przedsiębiorca, u którego wykonywane są czynności dozoru technicznego, lub osoba przez niego upoważniona po-
twierdza odbiór protokołu.
 
3. Przedsiębiorca, u którego wykonywane są czynności dozoru technicznego, przechowuje w postaci papierowej lub 
elektronicznej zbiór protokołów dotyczących danego urządzenia technicznego lub urządzenia do odzyskiwania par paliwa, 
zwany „księgą rewizyjną urządzenia”. 
Art. 34.
 1. Za czynności jednostek dozoru technicznego, z wyłączeniem czynności wykonywanych przez Wojskowy 
Dozór Techniczny, o którym mowa w art. 48, pobierane są opłaty. 
2. Opłaty, o których mowa w ust. 1, uiszczają osoby fizyczne, osoby prawne i jednostki organizacyjne nieposiadające 
osobowości prawnej, na rzecz których wykonywane są czynności dozoru technicznego. 
2a. Opłatę za badania techniczne urządzeń do odzyskiwania par paliwa ustala się jako sumę: 
1) 
stawki jednostkowej wynoszącej 100 zł pomnożonej przez liczbę poddanych badaniu węży nalewczych znajdujących 
się przy odmierzaczach paliw płynnych; 
2) 
kosztu podróży służbowej inspektora. 
3. Minister właściwy do spraw gospodarki określi, w drodze rozporządzenia, wysokość opłat, o których mowa w ust. 1, 
uwzględniając w szczególności rodzaje urządzeń technicznych oraz czynności wykonywane przez jednostki dozoru technicz-
nego, za które pobierane są opłaty. 
Rozdział 3 
Jednostki dozoru technicznego 
Art. 35.
 1. Tworzy się Urząd Dozoru Technicznego, zwany dalej „UDT”. UDT jest państwową osobą prawną. 
2. Siedzibą UDT jest miasto stołeczne Warszawa. 
3. UDT nie odpowiada za zobowiązania Skarbu Państwa, a Skarb Państwa nie odpowiada za zobowiązania UDT. 
Art. 36.
 UDT podlega ministrowi właściwemu do spraw gospodarki. 
Art. 37.
 Do zakresu działania UDT należy: 
1) 
nadzór i kontrola przestrzegania przepisów o dozorze technicznym, a także przepisów i zasad z zakresu bezpieczeństwa 
techniki, dotyczących urządzeń technicznych; 
1a) nadzór i kontrola przestrzegania przepisów o dozorze technicznym dotyczących urządzeń do odzyskiwania par paliwa; 
2) 
wykonywanie dozoru technicznego nad urządzeniami technicznymi, w zakresie określonym ustawą; 
2a) wykonywanie dozoru technicznego nad urządzeniami do odzyskiwania par paliwa, w zakresie określonym ustawą; 
3) 
wydawanie decyzji w sprawach wynikających z wykonywania dozoru technicznego; 
4) 
szkolenie pracowników dozoru technicznego; 
5) 
prowadzenie ewidencji eksploatowanych urządzeń technicznych; 
6) 
współpraca ze specjalistycznymi jednostkami dozoru technicznego w zakresie wykonywania dozoru technicznego; 
7) 
inicjowanie działalności normalizacyjnej, współudział w opracowywaniu lub opracowywanie projektów warunków tech-
nicznych dozoru technicznego oraz norm określających zasady i warunki bezpiecznej pracy urządzeń technicznych; 
8) 
analizowanie przyczyn i skutków uszkodzeń urządzeń technicznych oraz stała ocena stopnia zagrożenia stwarzanego 
przez te urządzenia; 
9) 
inicjowanie przedsięwzięć oraz prac badawczych w zakresie bezpiecznej pracy urządzeń technicznych oraz prowadzenie 
w tym zakresie badań diagnostycznych i wykonywanie ekspertyz; 
10) inicjowanie działalności mającej na celu podnoszenie zawodowych kwalifikacji wytwórców oraz użytkowników w za-
kresie bezpiecznej pracy urządzeń technicznych; 
11) popularyzowanie zagadnień związanych z bezpieczną pracą urządzeń technicznych oraz organizowanie doradztwa 
w tym zakresie; 
12) współpraca z organami państwowymi, właściwymi organami innych państw, instytucjami polskimi i zagranicznymi, 
w zakresie zagadnień dotyczących bezpiecznego funkcjonowania urządzeń technicznych; 
Dziennik Ustaw 
– 13 – 
Poz. 1194 
 
2024-08-07 
 
13) współpraca z instytucjami polskimi i zagranicznymi w zakresie działań zmierzających do harmonizacji przepisów dozoru 
technicznego z wymaganiami Unii Europejskiej; 
14) uzgadnianie programów szkolenia osób obsługujących i konserwujących urządzenia techniczne; 
15) sprawdzanie kwalifikacji osób wytwarzających, naprawiających, modernizujących, obsługujących i konserwujących 
urządzenia techniczne oraz osób wykonujących badania nieniszczące; 
16) certyfikowanie systemów jakości dotyczących urządzeń technicznych; 
17) występowanie z wnioskami o zmianę wysokości opłat za czynności jednostek dozoru technicznego; 
18) wykonywanie zadań określonych w przepisach ustawy z dnia 20 lutego 2015 r. o odnawialnych źródłach energii (Dz. U. 
z 2023 r. poz. 1436, 1597, 1681 i 1762 oraz z 2024 r. poz. 834); 
19) kontrola spełniania obowiązków, o których mowa w art. 23r ust. 3 i 4 ustawy z dnia 10 kwietnia 1997 r. – Prawo 
energetyczne (Dz. U. z 2024 r. poz. 266, 834 i 859); 
20) wydawanie opinii, o których mowa w art. 15 ust. 1, art. 26 ust. 1 i art. 29b ust. 1 ustawy z dnia 11 stycznia 2018 r. 
o elektromobilności i paliwach alternatywnych (Dz. U. z 2023 r. poz. 875, 1394, 1506 i 1681 oraz z 2024 r. poz. 834 
i 1006), przeprowadzanie badań, o których mowa w art. 16, art. 27 i art. 29c tej ustawy, oraz przeprowadzanie kontroli, 
o której mowa w art. 29f ust. 1 i 2 tej ustawy, z wyłączeniem wydawania opinii, przeprowadzania badań i przeprowa-
dzania kontroli, których przedmiotem są stacje gazu ziemnego i stacje wodoru, zainstalowane na obszarach kolejo-
wych, bocznicach kolejowych, na terenie portów i przystani morskich oraz żeglugi śródlądowej; 
21) wykonywanie czynności związanych z certyfikacją i prowadzeniem rejestru przedsiębiorców uprawnionych do wyko-
nywania czynności i przeglądów serwisowych elementów technicznych elektrowni wiatrowych oraz innych obowiąz-
ków, o których mowa w rozdziale 2a ustawy z dnia 20 maja 2016 r. o inwestycjach w zakresie elektrowni wiatrowych 
(Dz. U. z 2024 r. poz. 317). 
Art. 37a.
 1. UDT może udzielać wsparcia podmiotom, których działalność obejmuje popularyzowanie osiągnięć i wiedzy 
naukowo-technicznej oraz zapewnienie bezpieczeństwa publicznego. 
2. Wsparcie może być udzielane: 
1) 
instytucjom kultury w rozumieniu ustawy z dnia 25 października 1991 r. o organizowaniu i prowadzeniu działalności 
kulturalnej (Dz. U. z 2024 r. poz. 87); 
2)
4)
 podmiotom tworzącym system szkolnictwa wyższego i nauki, o których mowa w art. 7 ust. 1 ustawy z dnia 20 lipca 
2018 r. – Prawo o szkolnictwie wyższym i nauce (Dz. U. z 2023 r. poz. 742, z późn. zm.
5)
). 
3. Wsparcie może być udzielane w formie: 
1) 
bezzwrotnej pomocy finansowej lub 
2) 
pomocy niebędącej pomocą finansową. 
4. Wsparcie może być udzielane na przedsięwzięcia mające na celu popularyzowanie osiągnięć i wiedzy naukowo- 
-technicznej oraz zapewnienie bezpieczeństwa publicznego. 
5. Podmiot, który otrzymał wsparcie finansowe, jest obowiązany do wykorzystania udzielonego wsparcia zgodnie z celem. 
6. UDT kontroluje wykorzystanie wsparcia zgodnie z celem, na jaki zostało ono udzielone, w formie sprawozdań. 
7. Podmiot, który otrzymał wsparcie finansowe, jest obowiązany do rozliczenia udzielanego wsparcia. Wsparcie wy-
korzystane w części lub w całości niezgodnie z przeznaczeniem albo pobrane w nadmiernej wysokości podlega zwrotowi 
do UDT. 
8. Szczegółowe warunki udzielenia wsparcia są określane każdorazowo w drodze umowy. Umowa określa w szczegól-
ności: 
1) 
szczegółowe przeznaczenie i cel wsparcia; 
2) 
formę wsparcia; 
3) 
szczegółowy sposób i terminy wykorzystania wsparcia; 
4) 
terminy udzielenia wsparcia; 
 
4)
 W brzmieniu ustalonym przez art. 12 pkt 2 ustawy, o której mowa w odnośniku 2. 
5)
 Zmiany tekstu jednolitego wymienionej ustawy zostały ogłoszone w Dz. U. z 2023 r. poz. 1088, 1234, 1672, 1872 i 2005 oraz z 2024 r. 
poz. 124, 227 i 1089. 
Dziennik Ustaw 
– 14 – 
Poz. 1194 
 
2024-08-07 
 
5) 
sposób przeprowadzania przez UDT kontroli wykorzystania wsparcia, w tym terminy przekazywania sprawozdań, 
o których mowa w ust. 6; 
6) 
warunki rozwiązania umowy; 
7) 
warunki rozliczenia wsparcia.
 
Art. 38.
 1. Organem UDT jest Prezes, powoływany przez ministra właściwego do spraw gospodarki, spośród osób 
wyłonionych w drodze otwartego i konkurencyjnego naboru. Minister właściwy do spraw gospodarki odwołuje Prezesa. 
1a. Stanowisko Prezesa może zajmować osoba, która: 
1) 
posiada tytuł zawodowy magistra lub równorzędny; 
2) 
jest obywatelem polskim; 
3) 
korzysta z pełni praw publicznych; 
4) 
nie była skazana prawomocnym wyrokiem za umyślne przestępstwo lub umyślne przestępstwo skarbowe; 
5) 
posiada kompetencje kierownicze; 
6) 
posiada co najmniej 6-letni staż pracy, w tym co najmniej 3-letni staż pracy na stanowisku kierowniczym; 
7) 
posiada wykształcenie i wiedzę z zakresu spraw należących do właściwości Urzędu Dozoru Technicznego. 
1b. Informację o naborze na stanowisko Prezesa ogłasza się przez umieszczenie ogłoszenia w miejscu powszechnie 
dostępnym w siedzibie urzędu oraz w Biuletynie Informacji Publicznej urzędu i Biuletynie Informacji Publicznej Kancelarii 
Prezesa Rady Ministrów. Ogłoszenie powinno zawierać: 
1) 
nazwę i adres urzędu; 
2) 
określenie stanowiska; 
3) 
wymagania związane ze stanowiskiem wynikające z przepisów prawa; 
4) 
zakres zadań wykonywanych na stanowisku; 
5) 
wskazanie wymaganych dokumentów; 
6) 
termin i miejsce składania dokumentów; 
7) 
informację o metodach i technikach naboru. 
1c. Termin, o którym mowa w ust. 1b pkt 6, nie może być krótszy niż 10 dni od dnia opublikowania ogłoszenia w Biule-
tynie Informacji Publicznej Kancelarii Prezesa Rady Ministrów. 
1d. Nabór na stanowisko Prezesa przeprowadza zespół, powołany przez ministra właściwego do spraw gospodarki, 
liczący co najmniej 3 osoby, których wiedza i doświadczenie dają rękojmię wyłonienia najlepszych kandydatów. W toku 
naboru ocenia się doświadczenie zawodowe kandydata, wiedzę niezbędną do wykonywania zadań na stanowisku, na które 
jest przeprowadzany nabór, oraz kompetencje kierownicze. 
1e. Ocena wiedzy i kompetencji kierowniczych, o których mowa w ust. 1d, może być dokonana na zlecenie zespołu 
przez osobę niebędącą członkiem zespołu, która posiada odpowiednie kwalifikacje do dokonania tej oceny. 
1f. Członek zespołu oraz osoba, o której mowa w ust. 1e, mają obowiązek zachowania w tajemnicy informacji doty-
czących osób ubiegających się o stanowisko, uzyskanych w trakcie naboru. 
1g. W toku naboru zespół wyłania nie więcej niż 3 kandydatów, których przedstawia ministrowi właściwemu do spraw 
gospodarki. 
1h. Z przeprowadzonego naboru zespół sporządza protokół zawierający: 
1) 
nazwę i adres urzędu; 
2) 
określenie stanowiska, na które był prowadzony nabór, oraz liczbę kandydatów; 
3) 
imiona, nazwiska i adresy nie więcej niż 3 najlepszych kandydatów uszeregowanych według poziomu spełniania przez 
nich wymagań określonych w ogłoszeniu o naborze; 
4) 
informację o zastosowanych metodach i technikach naboru; 
5) 
uzasadnienie dokonanego wyboru albo powody niewyłonienia kandydata; 
6) 
skład zespołu. 
Dziennik Ustaw 
– 15 – 
Poz. 1194 
 
2024-08-07 
 
1i. Wynik naboru ogłasza się niezwłocznie przez umieszczenie informacji w Biuletynie Informacji Publicznej urzędu 
i Biuletynie Informacji Publicznej Kancelarii Prezesa Rady Ministrów. Informacja o wyniku naboru zawiera: 
1) 
nazwę i adres urzędu; 
2) 
określenie stanowiska, na które był prowadzony nabór; 
3) 
imiona, nazwiska wybranych kandydatów oraz ich miejsca zamieszkania w rozumieniu przepisów Kodeksu cywilnego 
albo informację o niewyłonieniu kandydata. 
1j. Umieszczenie w Biuletynie Informacji Publicznej Kancelarii Prezesa Rady Ministrów ogłoszenia o naborze oraz 
o wyniku tego naboru jest bezpłatne. 
2. Prezes kieruje UDT i reprezentuje go na zewnątrz. 
3. Prezes sporządza roczne sprawozdanie z działalności UDT i przedstawia je ministrowi właściwemu do spraw gospo-
darki w terminie do dnia 31 maja każdego roku, w celu jego zatwierdzenia.
 
4. Wiceprezesów UDT, w liczbie nie większej niż dwóch, powołuje na wniosek Prezesa spośród osób wyłonionych 
w drodze otwartego i konkurencyjnego naboru i odwołuje minister właściwy do spraw gospodarki. 
5. Zespół przeprowadzający nabór na stanowisko, o którym mowa w ust. 4, powołuje Prezes. 
6. Do sposobu przeprowadzania naboru na stanowisko, o którym mowa w ust. 4, stosuje się odpowiednio ust. 1a–1j. 
7. Wiceprezes UDT pełni obowiązki Prezesa do czasu powołania nowego Prezesa. 
8. W przypadku powołania dwóch Wiceprezesów UDT, Wiceprezesa UDT pełniącego obowiązki Prezesa wskazuje 
minister właściwy do spraw gospodarki. 
9. W przypadku nieobsadzenia stanowiska Wiceprezesa UDT obowiązki Prezesa pełni, do czasu powołania nowego 
Prezesa, pracownik zajmujący kierownicze stanowisko w UDT, wskazany przez ministra właściwego do spraw gospodarki. 
Art. 39.
 1. W skład UDT wchodzą: 
1) 
Centrala UDT; 
2) 
oddziały terenowe UDT, zwane dalej „oddziałami UDT”. 
2. Dyrektorów w Centrali UDT oraz dyrektorów oddziałów UDT powołuje i odwołuje Prezes UDT. 
Art. 40.
 UDT wykonuje dozór techniczny nad urządzeniami technicznymi objętymi przepisami ustawy oraz nad urzą-
dzeniami do odzyskiwania par paliwa, z wyłączeniem urządzeń podlegających dozorowi technicznemu specjalistycznych 
jednostek dozoru technicznego.
 
Art. 40a.
 1. UDT udostępnia organom administracji publicznej, na ich wniosek, informacje z prowadzonej ewidencji 
eksploatowanych urządzeń technicznych w zakresie dotyczącym urządzenia technicznego oraz wydanych decyzji, o których 
mowa w art. 14 ust. 1 i 6 oraz art. 18 ust. 1. 
2. Informacje, o których mowa w ust. 1, są przekazywane w terminie 30 dni od daty wpływu wniosku do UDT.
 
Art. 41.
 1. Minister właściwy do spraw gospodarki, w drodze zarządzenia, nadaje UDT statut. 
2. Minister właściwy do spraw gospodarki, wydając zarządzenie, o którym mowa w ust. 1, określi w szczególności 
organizację wewnętrzną UDT, siedziby oddziałów UDT oraz sposób udzielania pełnomocnictw, kierując się potrzebą za-
pewnienia sprawnego działania UDT.
 
Art. 42.
 1. Tworzy się Transportowy Dozór Techniczny, zwany dalej „TDT”. TDT jest państwową osobą prawną. 
2. Siedzibą TDT jest miasto stołeczne Warszawa. 
3. TDT nie odpowiada za zobowiązania Skarbu Państwa, a Skarb Państwa nie odpowiada za zobowiązania TDT. 
Art. 43.
 TDT podlega ministrowi właściwemu do spraw transportu. 
Art. 44.
 1. Do zakresu działania TDT należy: 
1) 
wykonywanie dozoru technicznego nad: 
a) urządzeniami technicznymi zainstalowanymi na obszarze kolejowym, w kolejowych pojazdach szynowych oraz 
na bocznicach kolejowych, 
b) osobowymi i towarowymi kolejami linowymi oraz wyciągami narciarskimi, 
Dziennik Ustaw 
– 16 – 
Poz. 1194 
 
2024-08-07 
 
c) zbiornikami, w tym cysternami wykorzystywanymi w ruchu kolejowym, drogowym i żegludze śródlądowej, 
d) urządzeniami technicznymi: 
– znajdującymi się na statkach morskich i żeglugi śródlądowej, 
– znajdującymi się na pontonach, 
– znajdującymi się w dokach, 
– znajdującymi się na terenie portów i przystani morskich oraz żeglugi śródlądowej, 
– związanymi z żeglugą morską i śródlądową, w szczególności urządzeniami ciśnieniowymi, bezciśnieniowymi 
zbiornikami (cysternami) i dźwignicami, 
e) urządzeniami technicznymi w ciągach technologicznych portowych baz przeładunkowych oraz urządzeniami tech-
nicznymi stanowiącymi wyposażenie innych stanowisk usytuowanych na terenie przeznaczonym do prac przeła-
dunkowych i innych czynności wchodzących w zakres obsługi żeglugi morskiej, 
f) 
urządzeniami do odzyskiwania par paliwa zainstalowanymi na obszarach kolejowych, bocznicach kolejowych, 
na terenie portów i przystani morskich oraz żeglugi śródlądowej, 
g) urządzeniami do przewozu osób lub rzeczy poruszającymi się po jednej szynie lub na poduszkach powietrznych 
lub magnetycznych oraz związanymi z tym przewozem urządzeniami technicznymi, innymi niż używane w trans-
porcie kolejowym i transporcie linowo-terenowym; 
1a) nadzór i kontrola przestrzegania przepisów o dozorze technicznym dotyczących urządzeń do odzyskiwania par paliwa, 
o których mowa w pkt 1 lit. f; 
2) 
wykonywanie zadań określonych w ustawie z dnia 19 sierpnia 2011 r. o przewozie towarów niebezpiecznych; 
3) 
wydawanie decyzji w sprawach wynikających z wykonywania dozoru technicznego nad urządzeniami, o których mowa 
w pkt 1; 
4) 
prowadzenie ewidencji eksploatowanych urządzeń technicznych, o których mowa w pkt 1; 
5) 
szkolenie pracowników TDT; 
6) 
wykonywanie zadań, o których mowa w art. 37 pkt 1 i 8–16 oraz art. 40a ust. 1, w zakresie urządzeń określonych 
w pkt 1; 
7) 
wykonywanie zadań określonych w ustawie z dnia 20 czerwca 1997 r. – Prawo o ruchu drogowym (Dz. U. z 2023 r. 
poz. 1047, z późn. zm.
6)
); 
8) 
kontrola spełniania obowiązków, o których mowa w art. 23r ust. 3 i 4 ustawy z dnia 10 kwietnia 1997 r. – Prawo 
energetyczne; 
9) 
przeprowadzanie badań, o których mowa w art. 18 ust. 1 i art. 28 ust. 1 ustawy z dnia 11 stycznia 2018 r. o elektro-
mobilności i paliwach alternatywnych, oraz badań, o których mowa w art. 27 ust. 1 i art. 29c tej ustawy, których 
przedmiotem są stacje gazu ziemnego i stacje wodoru, zainstalowane na obszarach kolejowych, bocznicach kolejo-
wych, na terenie portów i przystani morskich oraz żeglugi śródlądowej; 
10) wydawanie opinii, o których mowa w art. 18a ust. 1 i art. 28a ust. 1 ustawy z dnia 11 stycznia 2018 r. o elektromobil-
ności i paliwach alternatywnych, oraz opinii, o których mowa w art. 26 ust. 1 i art. 29b ust. 1 tej ustawy, których 
przedmiotem są stacje gazu ziemnego i stacje wodoru, zainstalowane na obszarach kolejowych, bocznicach kolejo-
wych, na terenie portów i przystani morskich oraz żeglugi śródlądowej; 
10a) przeprowadzanie kontroli, o której mowa w art. 29f ust. 3 ustawy z dnia 11 stycznia 2018 r. o elektromobilności 
i paliwach alternatywnych, której przedmiotem są stacje gazu ziemnego i stacje wodoru, zainstalowane na obszarach 
kolejowych, bocznicach kolejowych, na terenie portów i przystani morskich oraz żeglugi śródlądowej; 
11) inicjowanie działalności mającej na celu zwiększanie bezpieczeństwa publicznego w transporcie; 
12) współpraca z jednostkami dozoru technicznego w zakresie wykonywania dozoru technicznego; 
13) inicjowanie działalności normalizacyjnej, współudział w opracowywaniu lub opracowywanie projektów warunków 
technicznych dozoru technicznego oraz norm określających zasady i warunki bezpiecznej pracy urządzeń technicz-
nych, o których mowa w art. 54 ust. 1; 
 
6)
 Zmiany tekstu jednolitego wymienionej ustawy zostały ogłoszone w Dz. U. z 2023 r. poz. 919, 1053, 1088, 1123, 1193, 1234, 1394, 
1720, 1723 i 2029 oraz z 2024 r. poz. 834. 
Dziennik Ustaw 
– 17 – 
Poz. 1194 
 
2024-08-07 
 
14) występowanie z wnioskami o zmianę wysokości opłat za czynności jednostek dozoru technicznego w zakresie urządzeń 
technicznych, o których mowa w art. 54 ust. 1; 
15)
 
wykonywanie zadań określonych w przepisach ustawy z dnia 15 lipca 2020 r. o systemach homologacji typu UE i nad-
zoru rynku silników spalinowych przeznaczonych do maszyn mobilnych nieporuszających się po drogach (Dz. U. 
poz. 1339); 
16) wykonywanie zadań określonych w przepisach ustawy z dnia 14 kwietnia 2023 r. o systemach homologacji pojazdów 
oraz ich wyposażenia (Dz. U. poz. 919). 
2. Wykonywanie dozoru technicznego, o którym mowa w ust. 1 pkt 1 lit. d, nie obejmuje statków, na których urządzenia 
techniczne są objęte nadzorem technicznym instytucji klasyfikacyjnej. 
Art. 45.
 1. Organem TDT jest Dyrektor, powoływany i odwoływany przez ministra właściwego do spraw transportu. 
2. Dyrektor kieruje TDT i reprezentuje go na zewnątrz. 
3. Dyrektor TDT sporządza roczne sprawozdanie z działalności TDT i przedstawia je ministrowi właściwemu do spraw 
transportu w terminie do dnia 31 maja każdego roku, w celu jego zatwierdzenia. 
4. Zastępców Dyrektora TDT powołuje i odwołuje, na wniosek Dyrektora TDT, minister właściwy do spraw transportu. 
Art. 46.
 1. W skład TDT wchodzą: 
1) 
Biuro TDT; 
2) 
oddziały terenowe TDT, zwane dalej „oddziałami TDT”. 
2. Oddziałami TDT kierują kierownicy, powoływani i odwoływani przez Dyrektora TDT. 
3. Dyrektor TDT wykonuje zadania, o których mowa w art. 44, przy pomocy Biura TDT i oddziałów TDT.
 
Art. 47.
 
1. Minister właściwy do spraw transportu, w drodze zarządzenia, nadaje TDT statut. 
2. Minister właściwy do spraw transportu, wydając zarządzenie, o którym mowa w ust. 1, określi w szczególności  
organizację wewnętrzną TDT, siedziby oddziałów TDT i zasady udzielania pełnomocnictw, kierując się potrzebą zapewnienia 
sprawnego działania TDT.
 
Art. 48.
 Tworzy się Wojskowy Dozór Techniczny, zwany dalej „WDT”. WDT jest państwową jednostką organiza-
cyjną nieposiadającą osobowości prawnej. 
Art. 49.
 WDT podlega Ministrowi Obrony Narodowej. 
Art. 50.
 1. Do zakresu działania WDT należy: 
1) 
wykonywanie dozoru technicznego nad urządzeniami technicznymi oraz urządzeniami do odzyskiwania par paliwa 
zainstalowanymi i eksploatowanymi w: 
a) jednostkach organizacyjnych podległych Ministrowi Obrony Narodowej lub przez niego nadzorowanych, 
b) jednostkach sił zbrojnych państw obcych przebywających na terytorium Rzeczypospolitej Polskiej, o ile przepisy 
szczególne lub umowy międzynarodowe nie stanowią inaczej; 
2) 
wydawanie decyzji w sprawach wynikających z wykonywania dozoru technicznego nad urządzeniami, o których mowa 
w pkt 1; 
3) 
współpraca z innymi instytucjami w zakresie zagadnień dotyczących bezpiecznej pracy urządzeń, o których mowa 
w pkt 1; 
4) 
wydawanie świadectw dopuszczenia pojazdów do przewozu niektórych materiałów niebezpiecznych, na podstawie 
odrębnych przepisów. 
2. Minister Obrony Narodowej może określić, w drodze rozporządzenia, urządzenia techniczne inne niż określone 
w przepisach wydanych na podstawie art. 5 ust. 2 i 3, które będą podlegały dozorowi technicznemu WDT, jeżeli urządzenia 
takie występują wyłącznie w jednostkach określonych w ust. 1 pkt 1. 
Art. 51.
 1. Organem WDT jest Szef WDT, powoływany i odwoływany przez Ministra Obrony Narodowej. 
2. Szef WDT kieruje WDT i reprezentuje go na zewnątrz. 
3. Szef WDT sporządza roczne sprawozdanie z działalności WDT i przedstawia je Ministrowi Obrony Narodowej 
w terminie do dnia 31 maja każdego roku, w celu jego zatwierdzenia.
 
Dziennik Ustaw 
– 18 – 
Poz. 1194 
 
2024-08-07 
 
Art. 52.
 1. W skład WDT wchodzą: 
1) 
Biuro WDT; 
2) 
delegatury WDT, zwane dalej „delegaturami”. 
2. Biurem WDT i delegaturami kierują szefowie powoływani i odwoływani, na wniosek Szefa WDT, przez Ministra 
Obrony Narodowej.
 
Art. 53.
 Minister Obrony Narodowej określi, w drodze rozporządzenia, szczegółowy zakres działania WDT, jego 
organizację wewnętrzną, siedziby Biura WDT i delegatur, uwzględniając cele działalności WDT oraz potrzebę sprawnego 
realizowania zadań.
 
Art. 54.
 1. Specjalistyczne jednostki dozoru technicznego wykonują dozór techniczny nad urządzeniami technicznymi 
o szczególnej konstrukcji, przeznaczeniu lub sposobie eksploatacji, w zakresie określonym w art. 5 ust. 1, oraz nad innymi 
urządzeniami technicznymi w toku ich eksploatacji, napraw i modernizacji, jeżeli urządzenia te podlegają właściwości tych 
organów. 
2. Właściwi ministrowie, którym podlegają specjalistyczne organy dozoru technicznego, ustalają, w drodze rozporzą-
dzenia, dla urządzeń technicznych o szczególnej konstrukcji, sposobie eksploatacji lub przeznaczeniu, objętych dozorem tech-
nicznym tych organów, warunki techniczne dozoru technicznego w zakresie określonym w art. 8 ust. 4 oraz rodzaje specja-
listycznych urządzeń, przy których obsłudze i konserwacji wymagane jest posiadanie szczególnych kwalifikacji. 
3. Właściwi ministrowie, wydając rozporządzenie, o którym mowa w ust. 2, uwzględnią w szczególności wymagania 
dotyczące konstrukcji, obliczeń wytrzymałościowych, wykonania, osprzętu, oznaczeń, materiałów i elementów, naprawy 
lub modernizacji, zakresu badań technicznych urządzeń i elementów, terminów badań okresowych, rodzaju dokumentacji 
niezbędnej do objęcia dozorem i potwierdzenia prawidłowości wykonania, spawania, zgrzewania, lutowania, przeróbki 
plastycznej i obróbki cieplnej, badań nieniszczących oraz obsługi i konserwacji. 
Rozdział 4 
Gospodarka finansowa jednostek dozoru technicznego 
Art. 55.
 1. UDT prowadzi samodzielną gospodarkę finansową. 
2. Przychodami UDT są: 
1) 
przychody z opłat, o których mowa w art. 34 ust. 1; 
2) 
inne przychody. 
3. Koszty działalności UDT, w tym wynagrodzenia pracowników, pokrywane są z przychodów, o których mowa w ust. 2. 
4. Minister właściwy do spraw gospodarki ustala wynagrodzenie Prezesa UDT oraz Wiceprezesów UDT zgodnie 
z przepisami ustawy z dnia 3 marca 2000 r. o wynagradzaniu osób kierujących niektórymi podmiotami prawnymi (Dz. U. 
z 2019 r. poz. 2136).
 
Art. 55a. 
1. Prezes UDT może umorzyć w całości lub w części, odroczyć lub rozłożyć na raty spłatę należności 
publicznoprawnych lub cywilnoprawnych UDT, jeżeli spełniony będzie co najmniej jeden z warunków: 
1) 
należności nie odzyskano w wyniku przeprowadzonego postępowania likwidacyjnego albo upadłościowego; 
2) 
zachodzi uzasadnione przypuszczenie, które zostało udokumentowane, że w postępowaniu egzekucyjnym nie uzyska się 
kwoty wyższej od kosztów dochodzenia i egzekucji należności, lub postępowanie egzekucyjne okazało się nieskuteczne; 
3) 
łączna kwota należności od jednego podmiotu nie przekracza 100 zł; 
4) 
nie można ustalić miejsca zamieszkania lub pobytu dłużnika będącego osobą fizyczną, albo dłużnik zmarł, nie pozo-
stawiając żadnego majątku, lub pozostawił ruchomości niepodlegające egzekucji na podstawie odrębnych przepisów, 
albo pozostawił przedmioty codziennego użytku domowego, których łączna wartość nie przekracza kwoty stanowiącej 
trzykrotność przeciętnego miesięcznego wynagrodzenia w roku poprzedzającym umorzenie, ogłaszanego przez Prezesa 
Głównego Urzędu Statystycznego w Dzienniku Urzędowym Rzeczypospolitej Polskiej „Monitor Polski” dla celów 
naliczania odpisu na zakładowy fundusz świadczeń socjalnych; 
5) 
egzekucja należności zagraża ważnym interesom dłużnika, w tym jego egzystencji, lub zachodzi ważny interes pub-
liczny; 
6) 
dłużnik będący osobą prawną lub jednostką organizacyjną nieposiadającą osobowości prawnej został wykreślony 
z właściwego rejestru, przy jednoczesnym braku majątku, z którego można by egzekwować należności UDT. 
Dziennik Ustaw 
– 19 – 
Poz. 1194 
 
2024-08-07 
 
2. Termin spłaty całości lub części należności UDT może być odroczony albo spłata całości lub części tych należności 
może być rozłożona na raty, jeżeli ich egzekucja okresowo zagraża ważnym interesom dłużnika, w tym jego egzystencji, 
przy czym istnieje uzasadnione przypuszczenie, że dłużnik te należności w późniejszym terminie zwróci. 
3. Umorzenie należności UDT, za które dłużnicy są odpowiedzialni solidarnie, może nastąpić, jeżeli okoliczności uza-
sadniające umorzenie zachodzą co do wszystkich dłużników. 
4. Umorzenie należności UDT, odroczenie lub rozłożenie na raty ich spłaty następuje na wniosek dłużnika. 
5. Prezes UDT może umorzyć należność bez wniosku dłużnika w przypadkach, o których mowa w ust. 1 pkt 1–4 i 6. 
6. W przypadku gdy kwota podlegająca umorzeniu przekracza 5000 zł, informacja o tym umorzeniu, obejmująca nazwę 
i siedzibę dłużnika będącego osobą prawną lub imię i nazwisko oraz miejsce zamieszkania dłużnika będącego osobą 
fizyczną, cel udzielenia pomocy finansowej, przyczynę oraz kwotę umorzenia, jest informacją publiczną w rozumieniu prze-
pisów o dostępie do informacji publicznej i jest niezwłocznie udostępniana w Biuletynie Informacji Publicznej. 
Art. 55b.
 1. Wniosek, o którym mowa w art. 55a ust. 4, zawiera w szczególności: 
1) 
nazwę, siedzibę i adres albo imię, nazwisko, miejsce zamieszkania i adres oraz, o ile posiada, numer identyfikacji 
podatkowej (NIP) albo numer PESEL wnioskodawcy; 
2) 
kwotę należności, z wyodrębnieniem odsetek; 
3) 
podanie przyczyny ubiegania się o umorzenie całości lub części zadłużenia, odroczenia lub rozłożenia na raty jego 
spłaty; 
4) 
informację o aktualnej sytuacji majątkowej dłużnika; 
5) 
informację, czy wnioskodawcy już umarzano należność UDT, odraczano lub rozkładano na raty jej spłatę. 
2. Wniosek o odroczenie, rozłożenie na raty spłaty lub częściowe umorzenie należności, powinien zawierać także: 
1) 
proponowane terminy i kwoty spłaty zadłużenia; 
2) 
wskazanie źródeł pokrycia spłat zadłużenia w terminach, o których mowa w pkt 1. 
3. Do wniosków o umorzenie lub częściowe umorzenie, odroczenie lub rozłożenie na raty spłaty należności wniosko-
dawca dołącza dokumenty potwierdzające lub uzasadniające okoliczności, o których mowa w ust. 1 pkt 4. 
4. Prezes UDT może zwrócić się do wnioskodawcy o uzupełnienie dokumentów, o których mowa w ust. 3, w terminie 
14 dni. 
5. W przypadku niedotrzymania przez wnioskodawcę terminu, o którym mowa w ust. 4, wniosek nie podlega roz-
patrzeniu. 
6. Wniosek o odroczenie, rozłożenie na raty spłaty lub umorzenie należności składa się w siedzibie UDT. 
7. Wniosek, o którym mowa w ust. 2, wniesiony po upływie terminu płatności należności, pozostawia się bez roz-
poznania. 
8. Nadanie wniosku u operatora wyznaczonego w rozumieniu ustawy z dnia 23 listopada 2012 r. – Prawo pocztowe 
(Dz. U. z 2023 r. poz. 1640 oraz z 2024 r. poz. 467) albo wysłanie wniosku na adres do doręczeń elektronicznych, o którym 
mowa w art. 2 pkt 1 ustawy z dnia 18 listopada 2020 r. o doręczeniach elektronicznych (Dz. U. z 2024 r. poz. 1045), jest 
równoznaczne ze złożeniem wniosku do Prezesa UDT. 
Art. 55c.
 1. Umorzenie należności UDT, odroczenie lub rozłożenie na raty ich spłaty następuje na podstawie umowy 
zawartej między UDT a dłużnikiem, z wyłączeniem przypadków, o których mowa w art. 55a ust. 1 pkt 1–4 i 6. 
2. Umowa, o której mowa w ust. 1, określa w szczególności: 
1) 
strony umowy; 
2) 
przedmiot umowy; 
3) 
termin realizacji umowy; 
4) 
kwotę należności; 
5) 
warunki spłaty pozostałej części należności – w przypadku umorzenia ich w części; 
6) 
warunki i terminy spłaty należności – w przypadku odroczenia lub rozłożenia spłaty na raty. 
Dziennik Ustaw 
– 20 – 
Poz. 1194 
 
2024-08-07 
 
3. W sprawach nieuregulowanych w umowie, o której mowa w ust. 1, mają zastosowanie przepisy prawa cywilnego. 
4. W przypadkach, o których mowa w art. 55a ust. 1 pkt 1–4 i 6, umorzenie należności następuje w formie jednostron-
nego oświadczenia woli. 
5. Przepisy ust. 1–4 oraz art. 55a i art. 55b stosuje się odpowiednio do umarzania, odraczania lub rozkładania na raty spłaty 
odsetek od tych należności oraz do umarzania, odraczania lub rozkładania na raty spłat innych należności ubocznych. 
Art. 55d. 
1. Prezes UDT może udzielać określonych w art. 55a ust. 1 ulg w spłacie należności UDT, które: 
1) 
nie stanowią pomocy publicznej; 
2) 
stanowią pomoc 
de minimis 
albo pomoc 
de minimis 
w rolnictwie lub rybołówstwie – w zakresie i na zasadach określo-
nych w bezpośrednio obowiązujących aktach prawa Unii Europejskiej dotyczących pomocy w ramach zasady 
de minimis
; 
3) 
stanowią pomoc publiczną: 
a) mającą na celu naprawienie szkód spowodowanych klęskami żywiołowymi lub innymi zdarzeniami nadzwyczaj-
nymi, 
b) mającą na celu zaradzenie poważnym zaburzeniom w gospodarce, 
c) zgodną z zasadami rynku wewnętrznego Unii Europejskiej, której dopuszczalność została określona przez właś-
ciwe organy Unii Europejskiej, udzielaną na przeznaczenia inne niż wymienione w lit. a i b. 
2. W przypadku pomocy publicznej określonej w ust. 1 pkt 3 lit. a i b ulgi, o których mowa w art. 55a ust. 1, mogą być 
udzielane, jeżeli w przepisach odrębnych zostały określone szczegółowe warunki udzielania tej pomocy zapewniające jej 
zgodność z zasadami rynku wewnętrznego Unii Europejskiej. 
3. Rada Ministrów może określić, w drodze rozporządzenia, przeznaczenia pomocy, o których mowa w ust. 1 pkt 3 
lit. c, udzielanej w formie ulg w spłacie zobowiązań z tytułu należności UDT, o których mowa w art. 55a ust. 1, oraz szcze-
gółowe warunki udzielania tych ulg, mając na uwadze dopuszczalność i warunki udzielania pomocy państwa określone 
przez właściwe organy Unii Europejskiej. 
Art. 56.
 1. Podstawą gospodarki finansowej UDT jest roczny plan finansowy UDT, którego projekt zatwierdza Prezes 
UDT w porozumieniu z ministrem właściwym do spraw gospodarki i przekazuje ministrowi właściwemu do spraw finansów 
publicznych w trybie określonym w przepisach dotyczących prac nad projektem ustawy budżetowej. 
2. (uchylony) 
Art. 57.
 UDT finansuje inwestycje ze środków własnych. 
Art. 58.
 1. Roczne sprawozdanie finansowe UDT zatwierdza minister właściwy do spraw gospodarki. 
2. Prezes UDT przedstawia ministrowi właściwemu do spraw gospodarki sprawozdanie, o którym mowa w ust. 1, wraz 
ze sprawozdaniem z badania, w terminie do dnia 31 maja każdego roku.
 
Art. 59.
 1. UDT tworzy następujące fundusze: 
1) 
fundusz podstawowy; 
2) 
fundusz rezerwowy; 
3) 
zakładowy fundusz nagród. 
2. Fundusz podstawowy odzwierciedla wartość majątku UDT. 
3. Fundusz rezerwowy zwiększa się o zysk netto oraz zmniejsza się o stratę netto UDT, z zastrzeżeniem art. 60. 
4. Zakładowy fundusz nagród wynosi 8,5 % funduszu płac.
 
Art. 60.
 Zysk netto UDT przeznacza się na: 
1) 
fundusz rezerwowy – 70 %; 
2) 
wpłatę do budżetu – 30 %.
 
Art. 60a.
 1. Roczne sprawozdanie finansowe UDT podlega badaniu przez firmę audytorską. 
2. Minister właściwy do spraw gospodarki dokonuje wyboru firmy audytorskiej.
 
Dziennik Ustaw 
– 21 – 
Poz. 1194 
 
2024-08-07 
 
Art. 61.
 1. TDT prowadzi samodzielną gospodarkę finansową. Przepisy art. 55 ust. 2 i 3, art. 55a–55d, art. 57, art. 59, 
art. 60 oraz art. 60a ust. 1 stosuje się odpowiednio. 
2. Wynagrodzenie Dyrektora TDT ustala minister właściwy do spraw transportu. 
3. Podstawą gospodarki finansowej TDT jest roczny plan finansowy, którego projekt zatwierdza minister właściwy 
do spraw transportu i przekazuje ministrowi właściwemu do spraw finansów publicznych w trybie określonym w przepisach 
dotyczących prac nad projektem ustawy budżetowej. 
4. Roczne sprawozdanie finansowe TDT zatwierdza minister właściwy do spraw transportu. 
5. Dyrektor TDT przedstawia ministrowi właściwemu do spraw transportu sprawozdanie, o którym mowa w ust. 4, 
wraz ze sprawozdaniem z badania, w terminie do dnia 31 maja każdego roku. 
6. Minister właściwy do spraw transportu dokonuje wyboru firmy audytorskiej.
 
Art. 62.
 WDT jest finansowany z budżetu państwa z części, której dysponentem jest Minister Obrony Narodowej. 
Rozdział 5 
Przepisy karne 
Art. 63.
 1. Kto dopuszcza do eksploatacji urządzenie techniczne: 
1) 
bez otrzymania decyzji organu właściwej jednostki dozoru technicznego o dopuszczeniu urządzenia do eksploatacji 
lub obrotu, 
2) 
wbrew decyzji organu właściwej jednostki dozoru technicznego o wstrzymaniu eksploatacji lub wycofaniu z obrotu 
urządzenia technicznego, 
podlega grzywnie albo karze ograniczenia wolności. 
2. Tej samej karze podlega ten, kto: 
1) 
eksploatuje urządzenie do odzyskiwania par paliwa bez przeprowadzenia okresowych badań technicznych lub wbrew 
decyzji organu właściwej jednostki dozoru technicznego o wstrzymaniu eksploatacji tego urządzenia; 
2) 
przerabia urządzenie techniczne bez zgody organu właściwej jednostki dozoru technicznego. 
Art. 64.
 Kto: 
1) 
uniemożliwia lub utrudnia wykonywanie czynności, o których mowa w art. 14 ust. 2, 
2) 
nie wykonuje obowiązku zawiadomienia organu właściwej jednostki dozoru technicznego o niebezpiecznym uszko-
dzeniu urządzenia technicznego lub nieszczęśliwym wypadku związanym z eksploatacją urządzenia technicznego, 
podlega karze grzywny. 
Art. 65.
 Postępowanie w sprawach określonych w art. 64 następuje w trybie określonym w przepisach Kodeksu postę-
powania w sprawach o wykroczenia. 
Rozdział 6 
Zmiany w przepisach obowiązujących 
Art. 66–68.
 (pominięte) 
Rozdział 6a 
Przepisy epizodyczne 
Art. 68a. 
1. W przypadku ogłoszenia stanu zagrożenia epidemicznego albo stanu epidemii albo w przypadku niebez-
pieczeństwa szerzenia się zakażenia lub choroby zakaźnej, które może stanowić zagrożenie dla zdrowia publicznego organ 
właściwej jednostki dozoru technicznego może w latach 2020–2021, na wniosek eksploatującego, odroczyć termin wyko-
nania badań technicznych i zezwolić na eksploatację urządzenia technicznego na okres nie dłuższy niż 6 miesięcy pod 
warunkiem, że eksploatujący złoży oświadczenie, że od dnia przeprowadzenia ostatniego badania urządzenia technicznego 
nie wprowadzono zmian dotyczących eksploatacji urządzenia technicznego oraz, że jego dalsza eksploatacja, w ocenie eks-
ploatującego, nie stwarza zagrożenia dla życia lub zdrowia ludzkiego oraz mienia i środowiska. 
Dziennik Ustaw 
– 22 – 
Poz. 1194 
 
2024-08-07 
 
2. Wniosek oraz oświadczenie, o których mowa w ust. 1, mogą zostać złożone pisemnie lub za pomocą środków komu-
nikacji elektronicznej w rozumieniu art. 2 pkt 5 ustawy z dnia 18 lipca 2002 r. o świadczeniu usług drogą elektroniczną 
(Dz. U. z 2020 r. poz. 344). Organ właściwej jednostki dozoru technicznego, do którego wpłynął wniosek oraz oświadcze-
nie, może dokonywać wezwań do uzupełnienia braków wniosku lub oświadczenia pisemnie, za pomocą środków komunikacji 
elektronicznej, telefonicznie lub w inny sposób; sposób wezwania należy udokumentować, dołączając do akt sprawy notatkę 
służbową lub potwierdzenie transmisji danych. 
3. Odroczenie terminu wykonania badania i zezwolenie na eksploatację na warunkach określonych w ust. 1 następuje 
w drodze decyzji administracyjnej. 
4. Z kolejnym wnioskiem o odroczenie terminu wykonania badania technicznego i zezwolenia na eksploatację urzą-
dzenia technicznego można wystąpić po przeprowadzeniu badania technicznego odroczonego zgodnie z ust. 1. 
Art. 68b.
 1. W okresie obowiązywania stanu zagrożenia epidemicznego albo stanu epidemii w związku z zakażeniami 
wirusem SARS-CoV-2 do sposobu i trybu sprawdzenia kwalifikacji osób, o których mowa w art. 22 ust. 3, stosuje się prze-
pisy wykonawcze wydane na podstawie art. 23 ust. 5, z uwzględnieniem zasad określonych w ust. 2–5. 
2. Postępowanie kwalifikacyjne przeprowadza egzaminator powołany przez organ właściwej jednostki dozoru tech-
nicznego. 
3. Termin 30 dni roboczych na wyznaczenie terminu egzaminu może być przedłużony w przypadku, gdy liczba skła-
danych oraz rozpatrywanych wniosków to uzasadnia. 
4. Część teoretyczną egzaminu przeprowadza się w formie ustalonej z właściwą jednostką dozoru technicznego, 
ze szczególnym uwzględnieniem formy zdalnej, w sposób zapobiegający szerzeniu się zakażenia wirusem SARS-CoV-2 
i z zachowaniem należytych środków ostrożności oraz pod warunkiem zachowania możliwości identyfikacji osoby, której 
kwalifikacje się sprawdza, i zabezpieczenia przebiegu egzaminu przed ingerencją osób trzecich. 
5. Część praktyczną egzaminu przeprowadza się w sposób zapobiegający szerzeniu się zakażenia wirusem SARS-CoV-2 
i z zachowaniem należytych środków ostrożności. 
Rozdział 7 
Przepisy przejściowe i końcowe 
Art. 69.
 1. Z dniem wejścia w życie ustawy likwiduje się Urząd Dozoru Technicznego utworzony na podstawie ustawy 
z dnia 19 listopada 1987 r. o dozorze technicznym (Dz. U. poz. 202, z późn. zm.
7)
). 
2. Obowiązki i zadania likwidatora Urzędu Dozoru Technicznego powierza się ministrowi właściwemu do spraw gos-
podarki. 
3. Wierzytelności i zobowiązania Urzędu Dozoru Technicznego stają się wierzytelnościami i zobowiązaniami UDT. 
4. Likwidator sporządza bilans zamknięcia. 
Art. 70.
 1. Minister właściwy do spraw gospodarki wyposaży UDT w nieruchomości, które w dniu wejścia w życie 
ustawy znajdowały się w trwałym zarządzie Urzędu Dozoru Technicznego. 
2. Wyposażenie, o którym mowa w ust. 1, polega na oddaniu UDT, w drodze umowy, nieruchomości w użytkowanie 
wieczyste bez obowiązku wnoszenia pierwszej opłaty oraz na nieodpłatnym przeniesieniu własności budynków i urządzeń 
znajdujących się na tych nieruchomościach. 
3. Umowa, o której mowa w ust. 2, stanowi podstawę wpisu w księdze wieczystej. 
Art. 71.
 1. Do dnia powołania Prezesa UDT, o którym mowa w art. 38 ust. 1, jego funkcje sprawuje Prezes Urzędu 
Dozoru Technicznego powołany w trybie ustawy, o której mowa w art. 69 ust. 1. 
2. Z dniem powołania Prezesa UDT, o którym mowa w art. 38 ust. 1, wygasa akt powołania Prezesa Urzędu Dozoru 
Technicznego. 
Art. 72.
 Stroną stosunków pracy pracowników zatrudnionych w Urzędzie Dozoru Technicznego działającym na pod-
stawie ustawy, o której mowa w art. 69 ust. 1, staje się, na zasadach określonych w art. 23
1
 Kodeksu pracy, UDT. 
 
7)
 Zmiany wymienionej ustawy zostały ogłoszone w Dz. U. z 1995 r. poz. 515, z 1996 r. poz. 496, z 1997 r. poz. 406, 554 i 943 oraz 
z 2000 r. poz. 489. 
Dziennik Ustaw 
– 23 – 
Poz. 1194 
 
2024-08-07 
 
Art. 73.
 1. Z dniem wejścia w życie ustawy likwiduje się specjalistyczne jednostki dozoru technicznego podległe 
ministrowi właściwemu do spraw transportu. 
2. Obowiązki i zadania likwidatora jednostek, o których mowa w ust. 1, powierza się ministrowi właściwemu do spraw 
transportu. 
3. TDT przejmuje składniki majątkowe, środki pieniężne, wierzytelności i zobowiązania, a także prowadzone dotychczas 
sprawy wraz z aktami likwidowanych jednostek, o których mowa w ust. 1. 
4. Pracownicy likwidowanych jednostek, o których mowa w ust. 1, stają się z dniem wejścia w życie ustawy pracow-
nikami TDT. 
Art. 74.
 1. Minister właściwy do spraw transportu wyposaży TDT w nieruchomości, które w dniu wejścia w życie 
ustawy znajdowały się w trwałym zarządzie specjalistycznych jednostek dozoru technicznego, o których mowa w art. 73 
ust. 1. 
2. Wyposażenie, o którym mowa w ust. 1, polega na oddaniu TDT, w drodze umowy, nieruchomości w użytkowanie 
wieczyste bez obowiązku wnoszenia pierwszej opłaty oraz na nieodpłatnym przeniesieniu własności budynków i urządzeń 
znajdujących się na tych nieruchomościach. 
3. Umowa, o której mowa w ust. 2, stanowi podstawę wpisu w księdze wieczystej. 
Art. 75.
 1. Do czasu wydania przepisów wykonawczych na podstawie niniejszej ustawy, nie dłużej jednak niż przez 
okres 18 miesięcy, obowiązują dotychczasowe przepisy wykonawcze, o ile nie są sprzeczne z przepisami tej ustawy. 
2. Zaświadczenia kwalifikacyjne wydane na podstawie przepisów dotychczasowych zachowują moc przez okres 
w nich oznaczony. 
Art. 76.
 W sprawach wszczętych przed dniem wejścia w życie ustawy stosuje się przepisy dotychczasowe. 
Art. 77.
 Ilekroć w obowiązujących przepisach jest mowa o Urzędzie Dozoru Technicznego, należy przez to rozumieć 
UDT utworzony niniejszą ustawą. 
Art. 78.
 Traci moc ustawa z dnia 19 listopada 1987 r. o dozorze technicznym (Dz. U. poz. 202, z późn. zm.
7)
). 
Art. 79.
 Ustawa wchodzi w życie z dniem 1 stycznia 2001 r., z wyjątkiem art. 69 ust. 2 i art. 73 ust. 2, które wchodzą 
w życie po upływie 14 dni od dnia ogłoszenia
8)
. 
 
 
8)
 Ustawa została ogłoszona w dniu 31 grudnia 2000 r. 
