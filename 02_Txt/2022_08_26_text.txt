                             
 
DZIENNIK USTAW 
RZECZYPOSPOLITEJ POLSKIEJ 
Warszawa, dnia 8 września 2022 r. 
Poz. 1892 
 
ROZPORZĄDZENIE 
MINISTRA INFRASTRUKTURY
 
1)
 
z dnia 26 sierpnia 2022 r. 
w sprawie warunków technicznych dla torów do awaryjnego odstawiania uszkodzonych wagonów kolejowych 
przewożących towary niebezpieczne
2)
 
Na podstawie art. 106 ust. 1 pkt 2 ustawy z dnia 19 sierpnia 2011 r. o przewozie towarów niebezpiecznych (Dz. U. 
z 2021 r. poz. 756 oraz z 2022 r. poz. 209) zarządza się, co następuje: 
§ 1.
 Tor do awaryjnego odstawiania uszkodzonych wagonów kolejowych przewożących towary niebezpieczne: 
1) 
ma minimum 60 m długości użytecznej oraz spełnia wymagane parametry eksploatacyjne nawierzchni określone  
w przepisach wydanych na podstawie art. 7 ust. 2 pkt 2 ustawy z dnia 7 lipca 1994 r. – Prawo budowlane (Dz. U.  
z 2021 r. poz. 2351 oraz z 2022 r. poz. 88, 1557, 1768, 1783 i 1846); 
2) 
wyposaża się w izolację zabezpieczającą przed prądami błądzącymi zgodną z wymaganiami określonymi w normie 
PN-EN 50122; 
3) 
nie może znajdować się pod wiaduktem, kładką dla pieszych i urządzeniami technicznymi, w tym pod siecią trakcyjną 
lub siecią elektroenergetyczną; 
4) 
posiada wyznaczone stanowisko postojowe do awaryjnego odstawiania uszkodzonych wagonów kolejowych prze-
wożących towary niebezpieczne, które spełnia wymagania określone w § 2. 
§ 2. 
Stanowisko postojowe, o którym mowa w § 1 pkt 4: 
1) 
ma co najmniej 35 m długości; 
2) 
lokalizuje się w odległości nie mniejszej niż: 
a) 50 m od obiektów użyteczności publicznej oraz budynków mieszkalnych, 
b) 40 m od lasu o powierzchni powyżej 3 ha, 
c) 30 m od obiektów budowlanych innych niż określone w lit. a, 
d) 30 m od granicy pasa drogowego drogi publicznej, 
e) 50 m od granicy terenu zamkniętego ustanowionego przez Ministra Obrony Narodowej, 
f) 
25 m od osi toru głównego zasadniczego lub szlakowego, 
g) 15 m od przewodów sieci trakcyjnej i elektroenergetycznej, 
h) 10 m od studzienek oraz urządzeń wodnych, z wyłączeniem szczelnego systemu odwadniania stanowiska posto-
jowego; 
                                                          
1)
 Minister Infrastruktury kieruje działem administracji rządowej – transport, na podstawie § 1 ust. 2 pkt 2 rozporządzenia Prezesa Rady 
Ministrów z dnia 18 listopada 2019 r. w sprawie szczegółowego zakresu działania Ministra Infrastruktury (Dz. U. z 2021 r. poz. 937). 
2) 
Niniejsze rozporządzenie zostało notyfikowane Komisji Europejskiej w dniu 17 maja 2022 r. pod numerem 2022/349/PL, zgodnie  
z § 4 rozporządzenia Rady Ministrów z dnia 23 grudnia 2002 r. w sprawie sposobu funkcjonowania krajowego systemu notyfikacji 
norm i aktów prawnych (Dz. U. poz. 2039 oraz z 2004 r. poz. 597), które wdraża dyrektywę (UE) 2015/1535 Parlamentu Europej-
skiego i Rady z dnia 9 września 2015 r. ustanawiającą procedurę udzielania informacji w dziedzinie przepisów technicznych oraz 
zasad dotyczących usług społeczeństwa informacyjnego (ujednolicenie) (Dz. Urz. UE L 241 z 17.09.2015, str. 1). 
                  
Dziennik Ustaw 
– 2 – 
Poz. 1892 
 
 
3) 
wyposaża się w instalację odgromową i uziemiającą zgodną z wymaganiami określonymi w normie PN-EN 62305; 
4) 
wyposaża się w wiatrowskaz; 
5) 
oznakowuje się tablicą informującą o położeniu stanowiska postojowego oraz znakami informującymi o zagrożeniu 
pożarem zgodnymi z wymaganiami określonymi w normie PN-EN ISO 7010; 
6) 
wyposaża się w szczelną nawierzchnię zabezpieczającą przed rozprzestrzenianiem się ewentualnego rozlewiska 
materiałów niebezpiecznych poza teren stanowiska postojowego; 
7) 
wyposaża się w szczelny system odwadniania, który jest zaopatrzony w urządzenia do zbierania wycieków materiałów 
niebezpiecznych; 
8) 
posiada utwardzony dojazd spełniający co najmniej wymagania dla dróg pożarowych określone w przepisach wyda-
nych na podstawie art. 13 ust. 3 ustawy z dnia 24 sierpnia 1991 r. o ochronie przeciwpożarowej (Dz. U. z 2021 r. 
poz. 869 i 2490 oraz z 2022 r. poz. 1557); 
9) 
posiada dostęp do źródła wody o wydajności co najmniej 10 dm
3
/s lub zapas wody w ilości nie mniejszej niż 100 m
3 
w
 
przeciwpożarowym zbiorniku wodnym; 
10) wyposaża się w skrzynię z suchym piaskiem, o pojemności nie mniejszej niż 1 m
3
. 
§ 3.
 Przepisy dotychczasowe stosuje się do torów: 
1) 
do awaryjnego odstawiania uszkodzonych wagonów kolejowych przewożących towary niebezpieczne spełniających 
wymagania techniczne obowiązujące przed dniem wejścia w życie niniejszego rozporządzenia; 
2) 
dla których przed dniem wejścia w życie niniejszego rozporządzenia: 
a) został złożony wniosek o pozwolenie na budowę lub odrębny wniosek o zatwierdzenie projektu zagospodaro-
wania działki lub terenu lub projektu architektoniczno-budowlanego, 
b) zostało dokonane zgłoszenie budowy lub wykonania robót budowlanych – w przypadku gdy nie jest wymagane 
uzyskanie decyzji o pozwoleniu na budowę. 
§ 4.
 Traci moc rozporządzenie Ministra Transportu, Budownictwa i Gospodarki Morskiej z dnia 25 kwietnia 2012 r. 
w sprawie warunków technicznych dla torów do awaryjnego odstawiania uszkodzonych wagonów kolejowych przewożą-
cych towary niebezpieczne (Dz. U. poz. 508). 
§ 5. 
Rozporządzenie wchodzi w życie po upływie 14 dni od dnia ogłoszenia. 
Minister Infrastruktury:
 A. Adamczyk 
 
