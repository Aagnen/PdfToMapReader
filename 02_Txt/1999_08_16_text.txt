©Kancelaria Sejmu 
 
s. 1/1 
2005-10-31
 
Dz.U. 1999 Nr 74 poz. 836 
 
 
ROZPORZĄDZENIE MINISTRA SPRAW WEWNĘTRZNYCH I ADMINISTRACJI 
 
z dnia 16 sierpnia 1999 r. 
w sprawie warunków technicznych użytkowania budynków mieszkalnych. 
 
Na podstawie art. 7 ust. 3 pkt 1 ustawy z dnia 7 lipca 1994 r. – Prawo budowlane (Dz.U. Nr 
89, poz. 414, z 1996 r. Nr 100, poz. 465, Nr 106, poz. 496 i Nr 146, poz. 680, z 1997 r. Nr 88, 
poz. 554 i Nr 111, poz. 726, 1998 r. Nr 22, poz. 118 i Nr 106, poz. 668 oraz z 1999 r. Nr 41, 
poz. 412, Nr 49, poz. 483 i Nr 62, poz. 682) zarządza się, co następuje: 
Rozdział 1 
Przepisy ogólne 
§ 1. 
Rozporządzenie określa warunki techniczne użytkowania budynków mieszkalnych, wraz ze 
związanymi z nimi instalacjami i urządzeniami technicznymi, zwanych dalej „budynkami”. 
§ 2. 
Rozporządzenie określa warunki, które maja zapewnić: 
1) utrzymanie stanu technicznego budynku na poziomie zapewniającym bezpieczeństwo 
ludzi i mienia w okresie jego użytkowania, 
2) ochronę zdrowia i życia w pomieszczeniach budynku, 
3) utrzymanie wymaganego stanu estetycznego budynku, a w przypadku wpisania budynku 
do 
rejestru 
zabytków 
– 
zachowanie 
jego 
wartości 
podlegających 
ochronie 
konserwatorskiej, 
4) zgodne z przeznaczeniem użytkowania budynku i znajdujących się w nim pomieszczeń 
oraz urządzeń związanych z budynkiem a w szczególności warunki w zakresie 
zaopatrzenia 
w 
wodę, 
gaz, 
energię 
cieplną 
energię 
elektryczną, 
ochronę 
przeciwpożarową, oraz odprowadzania ścieków i usuwania odpadów stałych, 
5) możliwość racjonalizacji zużycia wody i nośników energii zgodnie z wymaganiami 
użytkowników lokali, lecz w sposób nie naruszający interesów osób trzecich i nie 
powodujący pogorszenia właściwości użytkowych i technicznych budynku i związanych 
z nim urządzeń, 
6) racjonalne wykorzystanie energii, 
7) ochronę uzasadnionych interesów osób trzecich. 
§ 3. 
Użyte w rozporządzeniu określenia oznaczają: 
©Kancelaria Sejmu 
 
s. 2/2 
2005-10-31
 
1) lokal – wydzielona trwałymi ścianami w obrębie budynku izbę lub zespół izb, wraz z 
innymi pomieszczeniami przeznaczonymi na stały pobyt ludzi, lub też budynek 
mieszkalny, w którym znajduje się tylko jeden lokal mieszkalny, jeżeli taki dom lub lokal 
posiada odrębne wejście z zewnątrz budynku lub z klatki schodowej, 
2) naprawa główna – remont polegający na wymianie co najmniej jednego elementu 
budynku, 
3) naprawa bieżąca – okresowy remont elementów budynku, który ma na celu zapobiegania 
skutkom zużycia tych elementów i utrzymanie budynku we właściwym stanie 
technicznym, 
4) konserwacja – wykonywanie robót mających na celu utrzymanie sprawności technicznej 
elementów budynku, 
5) dokumentacja użytkowania – dokumentację odbioru budynku wraz z książką obiektu 
budowlanego, kopiami imiennych przydziałów lokali, protokołami zdawczo-odbiorczymi 
lokali, umowami najmu lokali, protokołami pomiaru powierzchni użytkowej lokali, 
dokumentacją eksploatacyjną wraz z protokołami okresowych kontroli stanu 
technicznego, 
opiniami 
technicznymi 
i 
ekspertyzami 
dotyczącymi 
budynku, 
dokumentacje eksploatacyjną, w tym również metrykę instalacji piorunochronnej, a także 
dokumentację powykonawczą robót budowlanych i remontów wraz z protokołami 
odbioru tych robót, 
6) właściciel budynku – właściciela, a także zarządzającego lub dzierżawcę budynku, 
7) użytkownik lokalu – osoby fizyczne albo osoby prawne lub jednostki organizacyjne nie 
posiadające osobowości prawnej, faktycznie użytkujące ten lokal. 
8) instalacja ciepłej wody użytkowej – układ przewodów wody ciepłej w budynku wraz z 
armatura i wyposażeniem, mający początek w miejscu połączenia przewodu z zaworem 
odcinającym te instalację od węzła cieplnego lub przyłącza i koniec w punktach 
czerpalnych ciepłej wody; instalacją ta jest również miejscowa instalacja ciepłej wody 
użytkowej, 
10) instalacja wodociągowa – układ przewodów wody zimnej w budynku wraz z armaturą i 
wyposażeniem, mający początek w miejscu połączenia przewodu z zaworem 
odcinającym tę instalację od wodomierza umieszczonego na przyłączu wodociągowym, a 
zakończenie w punktach czerpalnych wody zimnej, 
11) instalacja kanalizacyjna – układ przewodów kanalizacyjnych w budynku wraz z armaturą 
i wyposażeniem, mający początek w miejscu połączenia przewodów z przyborami 
kanalizacyjnymi w pomieszczeniach, a zakończenie na wlotach poziomych przewodów 
kanalizacyjnych do pierwszych od strony budynku studzienek umieszczonych na 
zewnątrz budynku, 
12) instalacja centralnego ogrzewania – układ przewodów centralnego ogrzewania w 
budynku wraz z armaturą i wyposażeniem, mający początek w miejscu połączenia 
przewodu z zaworem odcinającym tę instalacje od węzła cieplnego lub przyłącza, a 
zakończenie na grzejnikach, 
13) instalacja gazowa – układ przewodów gazowych w budynku wraz z armaturą, 
wyposażeniem i urządzeniami gazowymi, mający początek w miejscu połączenia 
przewodu z kurkiem głównym gazowym odcinającym tę instalację od przyłącza, a 
zakończenie na urządzeniach gazowych wraz z tymi urządzeniami, 
©Kancelaria Sejmu 
 
s. 3/3 
2005-10-31
 
14) instalacja gazu płynnego – układ przewodów gazowych z armaturą, wyposażeniem i 
urządzeniami gazowymi, zasilany ze źródła gazu płynnego, mający początek w miejscu 
połączenia przewodu gazowego z kurkiem głównym gazowym, a zakończenie na 
urządzeniach gazowych, wraz z tymi urządzeniami; w przypadku instalacji gazu 
płynnego zasilanej z pojedynczej butli gazowej początkiem instalacji jest miejsce 
połączenia reduktora z króćcem zaworu na butli, 
15) instalacja zbiornikowa gazu płynnego – zespół urządzeń, na który składa się bateria butli 
lub zbiornik albo grupa zbiorników z armaturą i osprzętem oraz przyłącze gazowe z 
kurkiem głównym gazowym, 
16) instalacja elektryczna – układ przewodów i kabli w budynku wraz ze sprzętem i 
osprzętem elektroinstalacyjnym, urządzeniami, aparatura rozdzielczą i sterowniczą, 
układem pomiarowo-rozliczeniowym, urządzeniami zabezpieczającymi i ochronnymi 
oraz uziemieniami, mający początek na zaciskach wyjściowych wewnętrznych linii 
zasilających w złączu i koniec na gniazdach wtyczkowych, wypustach oświetleniowych i 
zainstalowanych na stałe odbiornikach zasilanych energią elektryczną, 
17) instalacja piorunochronna – zespół elementów konstrukcyjnych budynku i elementów 
zainstalowanych na budynku, odpowiednio połączonych, wykorzystywanych do ochrony 
odgromowej, 
18) przewody dymowe – przewody wraz z ich wyposażeniem, służące do odprowadzania 
dymu z palenisk opalanych paliwem stałym do kanałów dymowych, 
19) przewody spalinowe – przewody wraz z ich wyposażeniem, służące do odprowadzania 
spalin z palenisk opalanych paliwem gazowym lub olejowym do kanałów spalinowych, 
20) Kanały dymowe – kanały wykonane w ścianach budynku lub przybudowane do tych 
ścian, wraz z ich wyposażeniem, służące do odprowadzania dymu ponad dach, 
21) kanały spalinowe – kanały wykonane w ścianach budynku lub przybudowane do tych 
ścian, wraz z ich wyposażeniem, służące do odprowadzania spalin ponad dach, 
22) kanały wentylacyjne – kanały wykonane w ścianach budynku lub przybudowane do tych 
ścian, wraz z ich wyposażeniem, służące do odprowadzania zanieczyszczonego powietrza 
z pomieszczeń, 
23) ustawa – ustawę z dnia 7 lipca 199 4 r. – Prawo budowlane (Dz.U. Nr 89, poz. 414, z 
1996 r. Nr 100, poz. 465, Nr 106, poz. 496 i Nr 146, poz. 680, z 1997 r. Nr 88, poz. 554 i 
Nr 111, poz. 726, 1998 r. Nr 22, poz. 118 i Nr 106, poz. 668 oraz z 1999 r. Nr 41, poz. 
412, Nr 49, poz. 483 i Nr 62, poz. 682). 
Rozdział 2 
Kontrola okresowa budynku 
§ 4. 
1. W celu właściwego użytkowania budynku należy przeprowadzać kontrole okresowe. 
2. Kontrole, o których mowa w ust. 1, powinny być przeprowadzane w porze wiosennej. 
3. Osoba przeprowadzająca kontrolę okresową budynku powinna przed jej rozpoczęciem 
zapoznać się z protokołami z poprzednich kontroli, z protokołami odbioru robót 
remontowych wykonanych w budynku w okresie od poprzedniej kontroli, zgłoszeniami 
użytkowników lokali dotyczącymi usterek, wad, uszkodzeń lub zniszczeń elementów 
budynku. 
©Kancelaria Sejmu 
 
s. 4/4 
2005-10-31
 
4. protokoły sporządzane w wyniku kontroli okresowych powinny zawierać określenie: 
1) stanu technicznego elementów budynku objętych kontrolą, 
2) rozmiarów zużycia lub uszkodzenia elementów, o których mowa w pkt 1, 
3) zakresu robót remontowych i kolejności ich wykonywania, 
4) metod i środków użytkowania elementów budynku narażonych na szkodliwe 
działanie wpływów atmosferycznych i niszczące działania innych czynników, 
5) zakresu nie wykonanych robót remontowych zaleconych do realizacji w protokołach 
z poprzednich kontroli okresowych. 
5. Do protokołów, o których mowa w ust. 4, w razie potrzeby należy dołączyć dokumentacje 
graficzną wykonaną w toku kontroli. 
6. Niezależnie od kontroli okresowych, o których mowa w ust. 1, właściciel budynku może 
przeprowadzać przeglądy robocze mające na celu określenie stanu przygotowania 
budynku, urządzeń i instalacji do użytkowania w okresie zimowym. 
§ 5. 
1. Okresowej kontroli, o której mowa w art. 62 ust. 1 pkt 1 lit. a) ustawy, podlegają 
elementy budynku narażone na szkodliwe wpływy atmosferyczne i niszczące działania 
czynników występujących podczas użytkowania, których uszkodzenia mogą powodować 
zagrożenie dla: 
1) bezpieczeństwa osób, 
2) środowiska, 
3) konstrukcji budynku. 
2. W toku kontroli, o której mowa w ust. 1 , szczegółowym sprawdzeniem należy objąć stan 
techniczny: 
1) zewnętrznych warstw przegród zewnętrznych (warstwa fakturowa), elementów ścian 
zewnętrznych (attyki, filary, gzymsy), balustrad, loggi i balkonów, 
2) urządzeń zamocowanych do ścian i dachu budynku, 
3) elementów odwodnienia budynku oraz obróbek blacharskich, 
4) pokryć dachowych, 
5) instalacji centralnego ogrzewania i ciepłej wody użytkowej, 
6) urządzeń stanowiących zabezpieczenie przeciwpożarowe budynku, 
7) elementów instalacji kanalizacyjnej odprowadzających ścieki z budynku, 
8) przejść przyłączy instalacyjnych przez ściany budynku. 
§ 6. 
Zakresem okresowej kontroli, o której mowa w art. 62 ust. 1 pkt 2 ustawy, należy objąć 
również sprawdzenie stanu sprawności technicznej i wartości użytkowej elementów budynku, 
o których mowa w § 5, oraz wszystkie pozostałe elementy budynku, a także estetykę budynku 
i jego otoczenia. 
Rozdział 3 
Remont budynku 
©Kancelaria Sejmu 
 
s. 5/5 
2005-10-31
 
§ 7. 
1. Dane zawarte w protokołach kontroli, o których mowa w § 4, powinny stanowić podstawę 
do sporządzenia zestawienia robót remontowych budynku. 
2. Zestawienie, o którym mowa w ust. 1, powinno zawierać podział robót na: 
1) roboty konserwacyjne, 
2) naprawy bieżące, 
3) naprawy główne. 
3. Zestawienie napraw bieżących i głównych stanowi podstawę do sporządzenia planu robót 
remontowych. 
4. Plan robót remontowych powinien być sporządzony z zachowaniem pierwszeństwa dla 
robót mających na celu: 
1) eliminację zagrożenia bezpieczeństwa użytkowników lokali i osób trzecich, 
2) zabezpieczenie przeciwpożarowe budynku, 
3) spełnienie wymagań ochrony środowiska, 
4) zachowanie zapobiegawczego charakteru remontu. 
§ 8. 
1. Przy remontach budynku należy zapewnić: 
1) realizację robót w kolejności wynikającej z opracowanego planu remontów, 
2) bezpieczeństwo użytkowników i osób trzecich w trakcie prowadzenia robót, 
3) 
stosowanie 
rozwiązań 
technicznych, 
materiałowych 
i 
technologicznych 
ograniczających uciążliwość użytkowania lokali oraz podnoszących walory 
użytkowe robót. 
2. Wszelkie zmiany w stosunku do istniejących rozwiązań, dokonywanie w związku z 
wykonywaniem robót remontowych, nie powinny powodować pogorszenia stanu 
technicznego i właściwości użytkowych elementów budynku oraz naruszać interesów 
użytkowników lokali lub osób trzecich. 
Rozdział 4 
Ogólne warunki użytkowania budynku 
§ 9. 
Dokumentacja użytkowania budynku powinna być systematycznie gromadzona i 
przechowywana przez okres istnienia budynku. 
§ 10. 
1. Pomieszczenia w budynku przeznaczone do wspólnego użytkowania oraz elementy i 
urządzenia stanowiące wyposażenie budynku użytkowane intensywnie lub narażone na 
uszkodzenie powinny być objęte przeglądami co najmniej dwa razy w roku oraz 
poddawane odpowiedniej konserwacji.. 
2. Częstotliwość przeglądów, o których mowa w ust. 1, powinna być ustalona przez 
właściciela budynku. 
©Kancelaria Sejmu 
 
s. 6/6 
2005-10-31
 
3. Zakres robót konserwacyjnych, o których mowa w ust. 1, powinien być ustalany na 
podstawie wyników przeglądów oraz potrzeb zgłoszonych przez użytkowników lokali. 
§ 11. 
1. Pomieszczenia oraz urządzenia przeznaczone do wspólnego użytkowania mieszkańców 
powinny być utrzymywane w stanie technicznym, higieniczno-sanitarnym i estetycznym 
zapewniającym właściwe spełnianie założonych funkcji przez cały okres użytkowania 
budynku. 
2. Naprawa uszkodzeń w budynku, powstałych z winy osoby korzystającej z lokalu 
znajdującego się w tym budynku, obciąża użytkownika tego lokalu. 
§ 12. 
Pomieszczenia techniczne w budynku, piwnice, strychy oraz inne pomieszczenia, nie 
przewidziane do użytkowania przez osoby trzecie, powinny być zabezpieczone przed 
dostępem tych osób. 
§ 13. 
1. Warunki i sposób użytkowania urządzeń technicznych i instalacji oraz wyroby użyte do 
ich napraw i konserwacji nie mogą powodować pogorszenia właściwości użytkowych 
czynnika dostarczanego za pomocą tych urządzeń i instalacji. 
2. parametry techniczne i użytkowe czynnika dostarczanego za pomocą urządzeń 
technicznych i instalacji do lokali oraz do pomieszczeń przeznaczonych do wspólnego 
użytkowania powinny być zgodne z wartościami tych parametrów określonymi w 
odrębnych przepisach i w odpowiednich projektach tych urządzeń i instalacji. 
§ 14. 
Budynki powinny być użytkowane przy zapewnieniu bezpieczeństwa pożarowego zgodnie z 
zasadami określonymi w przepisach szczególnych. 
Rozdział 5 
Użytkowanie lokali 
§ 15. 
Lokal powinien być użytkowany w sposób zapewniający: 
1) zachowanie wymogów bezpieczeństwa, 
2) utrzymanie wymaganego stanu technicznego, 
3) utrzymanie stanu higieniczno-sanitarnego określonego odrębnymi przepisami, 
4) prawidłowe funkcjonowanie wspólnych instalacji i urządzeń znajdujących się w tym 
lokalu. 
§ 16. 
1. Sposób użytkowania instalacji i urządzeń stanowiących wyposażenie lokalu powinien: 
1) być zgodny z założeniami projektu oraz z instrukcjami użytkowania tych instalacji i 
urządzeń, 
2) zapewniać ochronę elementów budynku i jego wyposażenia. 
2. W czasie użytkowania instalacji i urządzeń należy: 
©Kancelaria Sejmu 
 
s. 7/7 
2005-10-31
 
1) zapewniać ich ochronę przed uszkodzeniem, 
2) wykonywać zabiegi konserwacyjne i naprawy przewidziane instrukcją użytkowania, 
3) likwidować przecieki z instalacji, w zakresie obciążającym użytkownika lokalu, 
niezwłocznie po ich pojawieniu się, 
4) dokonywać napraw i wymian uszkodzonych lub zażytych elementów instalacji i 
wyposażenia lokalu w zakresie obciążającym użytkownika, 
5) informować właściciela budynku o wszelkich uszkodzeniach instalacji, których 
naprawa należy do jego obowiązków. 
3. W przypadku wystąpienia uszkodzeń lub zakłóceń w funkcjonowaniu instalacji i 
urządzeń należy niezwłocznie wstrzymać ich eksploatację, jeżeli dalsze ich użytkowanie 
może spowodować zagrożenie bezpieczeństwa osób lub mienia albo skażenie 
środowiska. 
§ 17. 
1. Sposób użytkowania instalacji gazowej przez użytkownika lokalu powinien: 
1) być zgodny z założeniami projektu tej instalacji, 
2) eliminować możliwość wydzielania się tlenku węgla z urządzeń gazowych, 
3) zapewniać bezpieczeństwo użytkowników lokalu, 
4) zapewniać bezpieczeństwo oraz ochronę interesów użytkowników innych lokali 
korzystających z tej instalacji oraz osób trzecich. 
2. W czasie użytkowania instalacji gazowej użytkownik lokalu powinien: 
1) udostępniać lokal właścicielowi budynku lub dostawcy gazu dla wykonywania ich 
obowiązków, 
2) przestrzegać zasady bezpieczeństwa jej użytkowania oraz niezwłocznie informować 
zarządcę budynku w razie stwierdzenia nieprawidłowości w jej funkcjonowaniu, 
3) zapewniać pełna sprawność techniczną i użytkową urządzeń gazowych stanowiących 
wyposażenie lokalu, 
4) w przypadku wystąpienia objawów świadczących o zagrożeniu bezpieczeństwa osób 
lub mienia – zaprzestać użytkowania instalacji gazowej, podjąć właściwe działania 
zaradcze i niezwłocznie poinformować właściwe służby oraz właściciela budynku o 
wystąpieniu zagrożenia, 
5) zapewniać ochronę instalacji i urządzeń gazowych przed uszkodzeniem, 
6) utrzymywać znajdujące się w lokalu elementy instalacji gazowe, urządzeń 
spalinowych i wentylacyjnych oraz urządzenia gazowe w należytym stanie 
technicznym i użytkowym, 
7) zapewnić wykonanie niezbędnych czynności konserwacyjnych, 
8) informować właściciela budynku o wszelkich uszkodzeniach instalacji gazowej oraz 
o niewłaściwym funkcjonowaniu przewodów i kanałów wentylacyjnych i 
spalinowych, 
9) udostępniać lokal e celu przeprowadzenia przez odpowiednie służby kontroli 
instalacji i urządzeń gazowych, przewodów i kanałów spalinowych, wentylacyjnych, 
a także innych instalacji i urządzeń, oraz ściśle wykonywać zalecenia pokontrolne. 
©Kancelaria Sejmu 
 
s. 8/8 
2005-10-31
 
3. Naprawa i konserwacja urządzenia gazowego może być powierzona wyłącznie osobom 
posiadającym świadectwa kwalifikacyjne określone w odrębnych przepisach. 
4. Instalacje i urządzenia gazowe po ich naprawie, przeróbce lub wymianie nie mogą być 
użytkowane bez poddania ich próbie szczelności, o której mowa w § 45. 
§ 18. 
1. Sposób użytkowania instalacji elektrycznej w lokalu powinien: 
1) być zgodny z założeniami projektu tej instalacji, 
2) zapewniać bezpieczeństwo jej użytkowania, 
3) zapewnić bezpieczeństwo oraz ochronę interesów użytkowników innych lokali 
korzystających z tej instalacji oraz osób trzecich. 
2. W czasie użytkowania instalacji elektrycznej w lokalu użytkownik lokalu powinien: 
1) udostępniać lokal dla wykonania obowiązków obciążających właściciela budynku 
oraz dostawcę energii elektrycznej, 
2) przestrzegać zasady bezpieczeństwa użytkowania energii elektrycznej, 
3) w przypadku stwierdzenia nieprawidłowości funkcjonowania instalacji i urządzeń 
elektrycznych w pomieszczeniach przeznaczonych do wspólnego użytkowania 
mieszkańców – niezwłocznie informować właściciela budynku, 
4) utrzymywać właściwy stan techniczny instalacji i urządzeń elektrycznych w lokalu, 
5) utrzymywać właściwe warunki użytkowania urządzeń do pomiaru zużycia energii 
elektrycznej oraz niezwłocznie informować dostawcę energii elektrycznej o ich 
uszkodzeniu, 
6) w przypadku wystąpienia objawów świadczących o zagrożeniu ze strony instalacji 
elektrycznej – zaprzestać jej użytkowania podjąć właściwe działania zaradcze oraz 
bezzwłocznie poinformować właściwe służby oraz właściciela o wystąpieniu 
zagrożenia, 
7) zapewniać ochronę instalacji elektrycznej przed jej przeciążeniem i uszkodzeniem, 
8) informować właściciela budynku o wszelkich uszkodzeniach instalacji elektrycznej, 
9) udostępniać lokal w celu przeprowadzania kontroli i badania instalacji elektrycznej 
przez odpowiednie służby oraz ściśle wykonywać zalecenia pokontrolne. 
3. Naprawa i konserwacja instalacji i odbiorników zasilanych energią elektryczna może być 
powierzona wyłącznie osobom posiadającym świadectwa kwalifikacyjne określone w 
odrębnych przepisach. 
§ 19. 
1. Sposób użytkowania przewodów i kanałów dymowych, spalinowych oraz wentylacyjnych 
powinien: 
1) być zgodny z założeniami projektu tych przewodów i kanałów, 
2) uniemożliwiać ograniczenie lub utratę ich drożności i szczelności, 
3) zapewniać bezpieczeństwo użytkowników lokalu, 
4) zapewniać bezpieczeństwo oraz ochronę interesów użytkowników innych lokali, do 
których przylegają te przewody i kanały. 
©Kancelaria Sejmu 
 
s. 9/9 
2005-10-31
 
2. Użytkownik lokalu wyposażonego w przewody i kanały dymowe lub spalinowe oraz 
wentylacyjne jest obowiązany: 
1) zapewniać ich sprawność techniczną i użytkową, 
2) w przypadku wystąpienia objawów świadczących o zagrożeniu bezpieczeństwa osób 
lub mienia – zaniechać użytkowania instalacji gazowej i podjąć stosowne działania 
zaradcze oraz poinformować właściwe służby i właściciela o wystąpieniu 
zagrożenia, 
3) systematycznie wykonywać czynności konserwacyjnej, 
4) informować właściciela budynku o niewłaściwym funkcjonowaniu urządzeń 
spalinowych, dymowych lub wentylacyjnych. 
3. Użytkownik lokalu korzystający z przewodów i kanałów dymowych lub spalinowych 
oraz wentylacyjnych może powierzać naprawę i konserwację tych urządzeń wyłącznie 
osobom posiadającym świadectwa kwalifikacyjne określone w odrębnych przepisach. 
4. Po przeróbce lub wymianie przewody i kanały dymowe lub spalinowe oraz wentylacyjne 
należy poddać kontroli. 
§ 20. 
Wszelkie zmiany instalacji w lokalu dokonywane w czasie jego użytkowania wymagają 
pisemnej zgody właściciela budynku. 
§ 21. 
1. W robotach remontowych wykonywanych w lokalu należy stosować wyroby 
dopuszczone do obrotu i stosowania w budownictwie oraz zapewniać właściwe 
funkcjonowanie znajdujących się w nim wspólnych instalacji lub urządzeń. 
2. W czasie wykonywania robót remontowych w lokalu należy: 
1) zapewnić bezpieczeństwo użytkowników innych lokali i osób trzecich, 
2) stosować rozwiązania eliminujące możliwość skażenia środowiska, 
3) stosować rozwiązania i technologie podnoszące walory użytkowe lokalu, 
4) ograniczyć do niezbędnego minimum uciążliwość związaną z realizacją robót 
remontowych dla użytkowników pozostałych lokali oraz dla osób trzecich. 
Rozdział 6 
Użytkowanie instalacji i urządzeń wentylacyjnych 
§ 22. 
1. Instalacje i urządzenia wentylacyjne powinny w okresie ich użytkowania zapewniać 
możliwość skutecznej wymiany powietrza w pomieszczeniach zgodnie z warunkami 
założonymi w projekcie. 
2. Instalacje i urządzenia, o których mowa w ust. 1, w okresie ich użytkowania powinny być 
utrzymywane w stanie technicznym zapewniającym sprawność i niezawodność 
funkcjonowania. 
§ 23. 
W okresie użytkowania instalacji i urządzeń, o których mowa w § 22 ust. 1, należy 
zapewniać: 
©Kancelaria Sejmu 
 
s. 10/10 
2005-10-31
 
1) pełną drożność i szczelność przewodów i urządzeń, 
2) utrzymywanie pełnego wymaganego przekroju kratek wentylacyjnych, 
3) realizację wymaganych robót konserwacyjnych i remontowych, 
4) realizację zaleceń pokontrolnych wydawanych przez upoważnione organy kontroli i 
nadzoru, 
5) w razie uzasadnionej potrzeby – kontrolę stanu technicznego instalacji i urządzeń 
wentylacyjnych. 
§ 24. 
Wprowadzanie jakiejkolwiek zmiany w instalacji i urządzeniach wentylacyjnych w lokalu 
wymaga wcześniejszego uzyskania zgody właściciela budynku. 
Rozdział 7 
Użytkowanie kanałów i przewodów spalinowych oraz dymowych 
§ 25. 
1. Kanały i przewody spalinowe w okresie ich użytkowania powinny zapewniać możliwość 
odprowadzania spalin powstałych w procesie spalania paliw, zgodnie z założonymi 
warunkami. 
2. kanały i przewody dymowe powinny w okresie ich użytkowania zapewniać możliwość 
odprowadzania dymu powstałego w procesie spalania paliw stałych, zgodnie z 
założonymi warunkami. 
§ 26. 
1. Kanały i przewody spalinowe oraz dymowe w budynku powinny być utrzymywane w 
stanie technicznym zapewniającym skuteczne i niezawodne ich funkcjonowanie. 
2. W okresie użytkowania kanałów i przewodów, o których mowa w ust. 1, należy 
zapewniać: 
1) ich drożność oraz szczelność, 
2) realizację planu remontów przez osoby posiadające kwalifikacyjne, o których mowa 
w art. 62 ust. 6 ustawy, 
3) nadzór nad realizacją robót konserwacyjnych, napraw i wymian oraz nadzór nad 
wykonawstwem usług związanych z realizacją zaleceń wynikających z okresowych 
kontroli w lokalach, 
4) realizację zaleceń pokontrolnych wydawanych przez upoważnione organy kontroli i 
nadzoru, 
5) w razie uzasadnionej potrzeby – kontrolę stanu technicznego tych kanałów i 
przewodów. 
§ 27. 
Wprowadzanie jakichkolwiek zmian w kanałach i przewodach spalinowych lub dymowych w 
lokalu wymaga wcześniejszego uzyskania zgody właściciela budynku. 
Rozdział 8 
Użytkowanie instalacji ciepłej wody użytkowej 
©Kancelaria Sejmu 
 
s. 11/11 
2005-10-31
 
§ 28. 
Instalacja ciepłej wody użytkowej powinna, w okresie jej użytkowania, zapewniać możliwość 
dostarczania wody, o temperaturze określonej odrębnymi przepisami, do punktów 
czerpalnych, zgodnie z warunkami jej użytkowania założonymi w projekcie. 
§ 29. 
W okresie użytkowania instalacji ciepłej wody użytkowej należy zapewniać: 
1) drożność instalacji i urządzeń, zgodnie z założeniami projektu tej instalacji, 
2) utrzymywanie wymaganej temperatury wody ciepłej dostarczanej do lokali, określonej 
odrębnymi przepisami, 
3) realizację planu napraw i wymian oraz robót konserwacyjnych, 
4) nadzór nad realizacją robót konserwacyjnych, napraw i wymian oraz nadzór nad 
wykonawstwem usług związanych z realizacją zaleceń wynikających z okresowych 
kontroli w lokalach, 
5) realizację zaleceń pokontrolnych wydawanych przez upoważnione organy kontroli i 
nadzoru, 
6) w razie uzasadnionej potrzeby – kontrolę stanu technicznego tej instalacji. 
§ 30. 
1. W przypadku gdy instalacja ciepłej wody użytkowej została wyposażona w wodomierze 
służące do rozliczeń zużycia tej wody w lokalach, właściciel tych urządzeń powinien 
zapewniać okresową ich legalizację. 
2. Okresy ważności cechy legalizacyjnej określają odrębne przepisy. 
Rozdział 9 
Użytkowanie instalacji wodociągowej 
§ 31. 
Instalacja wodociągowa powinna w okresie jej użytkowania zapewniać możliwość 
dostarczenia wody do wszystkich punktów czerpalnych w budynku, zgodnie z warunkami jej 
użytkowania założonymi w projekcie tej instalacji. 
§ 32. 
W okresie użytkowania instalacji wodociągowej należy zapewniać: 
1) drożność instalacji i urządzeń, zgodnie z założeniami projektu tej instalacji, 
2) realizację planu napraw i wymian oraz robót konserwacyjnych, 
3) nadzór nad realizacją robót konserwacyjnych, napraw i wymian oraz nadzór nad 
wykonawstwem usług związanych z realizacją zaleceń wynikających z okresowych 
kontroli w lokalach, 
4) realizację zaleceń pokontrolnych wydawanych przez upoważnione organy kontroli i 
nadzoru, 
5) w razie uzasadnionej potrzeby – kontrolę stanu technicznego tej instalacji, 
6) utrzymywanie wymaganego stanu technicznego urządzeń hydroforowych. 
©Kancelaria Sejmu 
 
s. 12/12 
2005-10-31
 
§ 33. 
1. W przypadku gdy instalacja wodociągowa została wyposażona w wodomierze do 
rozliczeń zużycia wody w lokalach, właściciel tych urządzeń powinien zapewniać 
okresowa ich legalizację. 
2. Okresy ważności cechy legalizacyjnej określają odrębne przepisy. 
Rozdział 10 
Użytkowanie instalacji kanalizacyjnej 
§ 34. 
1. Instalacja kanalizacyjna powinna w okresie jej użytkowania być utrzymywana w pełnej 
sprawności technicznej zapewniającej możliwość odprowadzania ścieków. 
2. Jakość ścieków odprowadzanych instalacją kanalizacyjną powinna odpowiadać 
wymaganiom określonym przepisami szczególnymi. 
§ 35. 
W okresie użytkowania instalacji kanalizacyjnej należy zapewniać: 
1) ochronę przed wprowadzeniem do instalacji ścieków zawierających substancje, które 
mogą spowodować uszkodzenia instalacji i sieci kanalizacyjnej lub substancje 
wymagające neutralizacji przed wprowadzeniem ich do tej instalacji, 
2) ochronę przed wydostawaniem się ścieków na zewnątrz instalacji i pełną jej drożność, 
3) realizację planu napraw i wymian oraz robót konserwacyjnych, 
4) nadzór nad realizacja robót konserwacyjnych, napraw i wymian oraz nadzór nad 
wykonawstwem usług związanych z realizacją zaleceń wynikających z okresowych 
kontroli w lokalach, 
5) realizację zaleceń pokontrolnych wydawanych przez upoważnione organy, 
6) w razie uzasadnionej potrzeby – kontrolę stanu technicznego tej instalacji. 
Rozdział 11 
Użytkowanie wewnętrznych urządzeń do usuwania odpadów i nieczystości stałych 
§ 36. 
Wewnętrzne urządzenia do usuwania odpadów i nieczystości stałych powinny w okresie ich u 
użytkowania zapewniać możliwość usuwania odpadów i nieczystości stałych, których jakość i 
wymiary odpowiadają wymaganiom określonym w instrukcji użytkowania tych urządzeń. 
§ 37. 
Wewnętrzne urządzenia, o których mowa w § 36, oraz pomieszczenia, w których one się 
znajdują, należy utrzymywać w stanie technicznym i higieniczno-sanitarnym zapewniającym 
ich pełną sprawność techniczną i przydatność do użytkowania. 
§ 38. 
W okresie użytkowania urządzeń, o których mowa w § 36, należy zapewniać: 
1) drożność urządzeń, 
©Kancelaria Sejmu 
 
s. 13/13 
2005-10-31
 
2) utrzymanie wymaganego stanu technicznego i higieniczno-sanitarnego urządzeń i 
pomieszczeń, w których one się znajdują, 
3) przestrzeganie instrukcji użytkowania tych urządzeń, 
4) w razie uzasadnionej potrzeby – kontrolę stanu technicznego tych urządzeń. 
Rozdział 12 
Użytkowanie instalacji i urządzeń centralnego ogrzewania 
§ 39. 
1. Instalacja i urządzenia centralnego ogrzewania w okresie ich użytkowania powinny być 
utrzymywane w stanie technicznym zapewniającym we wszystkich ogrzewanych 
pomieszczeniach właściwe temperatury określone Polską Normą. 
2. W przypadku gdy instalacja i urządzenia nie spełniają warunku, o którym mowa w ust. 1, 
należy określić przyczyny zakłóceń oraz podjąć działania usprawniające ich 
funkcjonowanie. 
3. W przypadku gdy przyczyną zakłóceń, o których mowa w ust. 2, są produkty korozji lub 
substancje pochodzące ze związków zawartych w wodzie instalacyjnej osadzone na 
wewnętrznych powierzchniach instalacji i urządzeń, przed podjęciem decyzji w sprawie 
usprawnienia ich funkcjonowania należy opracować ekspertyzę zawierającą analizę 
celowości i opłacalności oraz określenie sposobu usunięcia osadów. 
§ 40. 
W okresie użytkowania instalacji i urządzeń centralnego ogrzewania należy zapewniać: 
1) drożność instalacji i urządzeń, zgodnie z założeniami projektu tej instalacji, 
2) utrzymywanie wymaganego stanu technicznego instalacji i urządzeń oraz właściwe 
warunki ich użytkowania, 
3) realizację planu napraw i wymian oraz robót konserwacyjnych, 
4) nadzór nad realizacją robót konserwacyjnych, napraw i wymian oraz nadzór nad 
wykonawstwem usług związanych z realizacją zaleceń wynikających z okresowych 
kontroli w lokalach, 
5) realizację zaleceń pokontrolnych wydawanych przez upoważnione organy, 
6) w razie uzasadnionej potrzeby – kontrolę stanu technicznego tej instalacji i urządzeń. 
§ 41. 
1. W przypadku gdy instalacja centralnego ogrzewania została wyposażona w urządzenia 
służące do pomiaru i rozliczeń zużycia ciepła w lokalach, właściciel tych urządzeń 
powinien zapewniać okresową ich legalizację lub wymianę. 
2. W przypadku uszkodzenia urządzeń służących do indywidualnego rozliczenia kosztów 
ogrzewania lub urządzenia do pomiaru zużycia ciepła – należy niezwłocznie 
poinformować jednostkę prowadzącą rozliczenia kosztów ciepła. 
3. Okresy ważności cechy legalizacyjnej określają odrębne przepisy. 
§ 42. 
Wprowadzenie jakichkolwiek zmian instalacji i urządzeń centralnego ogrzewania w lokalu 
wymaga wcześniejszego uzyskania zgody właściciela budynku. 
©Kancelaria Sejmu 
 
s. 14/14 
2005-10-31
 
Rozdział 13 
Użytkowanie instalacji i urządzeń gazowych 
§ 43. 
Instalacja gazowa powinna w okresie jej użytkowania zapewniać możliwość bezpiecznego 
korzystania z urządzeń gazowych, zgodnego z warunkami założonymi w projekcie tej 
instalacji. 
§ 44. 
1. W przypadku: 
1) wykonania nowej instalacji gazowej, 
2) jej przebudowy lub remontu, 
3) wyłączenia jej z użytkowania na okres dłuższy niż 6 miesięcy 
- należy przed przekazaniem jej do użytkowania przeprowadzić główną próbę 
szczelności. 
2. Główną próbę szczelności przeprowadza się odrębne dla części instalacji przed 
gazomierzami oraz odrębnie dla pozostałej części instalacji z pominięciem gazomierzy. 
3. Główną próbę szczelności przeprowadza się na instalacji nie posiadającej zabezpieczenia 
antykorozyjnego, po jej oczyszczeniu, zaślepieniu końcówek, otwarciu kurków i 
odłączeniu odbiorników gazu. 
4. Manometr użyty do przeprowadzenia głównej próby szczelności powinien spełniać 
wymagania klasy 0,6 i posiadać świadectwo legalizacji. 
5. Zakres pomiarowy manometru powinien wynosić: 
1) 0-0,06 MPa w przypadku ciśnienia próbnego wynoszącego 0,05 MPa, 
2) 0-,016 MPa w przypadku ciśnienia próbnego wynoszącego 0,1 MPa. 
6. Ciśnienie czynnika próbnego w czasie przeprowadzania głównej próby szczelności 
powinno wynosić 0,05 MPa. Dla instalacji lub jej części znajdującej się w pomieszczeniu 
mieszkalnym lub w pomieszczeniu zagrożonym wybuchem, ciśnienie czynnika próbnego 
powinno wynosić 0,1 MPa. 
7. Wynik głównej próby szczelności uznaje się za pozytywny, jeżeli w czasie 30 minut od 
ustabilizowania się ciśnienia czynnika próbnego nie nastąpi spadek ciśnienia. 
8. Z przeprowadzenia głównej próby szczelności sporządza się protokół, który powinien być 
podpisany przez właściciela budynku oraz wykonawcę instalacji gazowej. 
§ 45. 
W przypadku gdy instalacja gazowa nie została napełniona gazem w okresie 6 miesięcy od 
daty przeprowadzenia głównej próby szczelności – próbę te należy przeprowadzić ponownie. 
§ 46. 
Do obowiązków właściciela budynku w zakresie utrzymania właściwego stanu technicznego 
instalacji gazowej należy: 
1) zapewnienie nadzoru nad wykonywaniem głównej próby szczelności, 
©Kancelaria Sejmu 
 
s. 15/15 
2005-10-31
 
2) zapewnienie nadzoru nad realizacją robót konserwacyjnych, napraw i wymian oraz 
nadzoru nad wykonawstwem usług związanych z realizacja zaleceń wynikających z 
okresowych kontroli w lokalach, 
3) w przypadku stwierdzenia w toku kontroli okresowej występowania zagrożenia 
bezpieczeństwa użytkowników – wyłączenie z użytkowania instalacji lub jej części, 
4) występowanie do dostawcy gazu w przypadku konieczności jej napełnienia gazem, 
5) zapewnienie realizacji zaleceń pokontrolnych wydawanych przez upoważnione organy, 
6) w przypadku wystąpienia ryzyka zagrożenia bezpieczeństwa użytkowników lokali – 
przeprowadzenie kontroli stanu technicznego instalacji, 
7) zawiadamianie dostawcy gazu w każdym przypadku stwierdzenia uszkodzenia szafki, w 
której umieszczono kurek główny gazowy. 
§ 47. 
Stan technicznej sprawności instalacji gazowej w budynku powinien być kontrolowany 
równocześnie z kontrolą stanu technicznego przewodów i kanałów wentylacyjnych oraz 
spalinowych. 
Rozdział 14 
Użytkowanie instalacji gazowej zasilanej gazem płynnym 
§ 48. 
1. Instalacja gazowa zasilana gazem płynnym, w której długość nieelastycznego przewodu z 
rury stalowej przekracza 2,0 m, powinna być, po jej wymianie lub remoncie, poddana 
głównej próbie szczelności, o której mowa w § 44. 
2. Instalacja gazowa zasilana z butli gazowej, w której długość przewodu nieelastycznego z 
rury stalowej nie przekracza 2,0 m, powinna być, po jej wymianie lub remoncie, poddana 
sprawdzeniu szczelności pod ciśnieniem roboczym gazu. 
3. Sprawdzenie, o którym mowa w ust. 2, powinno być wykonywane niezwłocznie po 
każdej wymianie butli gazowej oraz po wymianie przewodu, o którym mowa w § 49. 
4. Sprawdzenie szczelności przy wymianie butli gazowej przeprowadza użytkownik 
instalacji, zgodnie z instrukcja otrzymana od rozprowadzającego butle, lub przedstawiciel 
dostawcy gazu, w przypadku gdy z użytkownikiem lokalu została zawarta umowa o 
dostarczanie gazu w butlach. 
§ 49. 
W przypadku stosowania przewodu elastycznego do połączenia pojedynczego urządzenia 
gazowego z reduktorem ciśnienia gazu na butli, przewód taki powinien mieć oznaczona 
graniczną datę użytkowania. Jeżeli termin użytkowania upłynął, przewód należy wymienić na 
nowy. 
§ 50. 
1. W przypadku zasilania instalacji gazowej gazu płynnego z baterii butli: 
1) ilość butli w baterii nie może być większa niż 10 sztuk, 
2) na końcu przyłączeniowym każdej butli należy zamontować zawór – ogranicznik 
nadmiernego wypływu, 
©Kancelaria Sejmu 
 
s. 16/16 
2005-10-31
 
3) baterię należy ustawiać przy ścianie nie posiadającej otworów do wysokości co 
najmniej 2 m; odległość baterii mierzona w rzucie poziomym powinna wynosić do 
najmniej 2 m od krawędzi najbliższych otworów okiennych i drzwiowych oraz od 
studzienek kanalizacyjnych, otworów wentylacyjnych, urządzeń i instalacji 
elektrycznych, źródeł ciepła i materiałów łatwo palnych, 
4) butle należy ustawiać na podłożu gwarantującym stabilność, nie iskrzącym, 
niepalnym, zaworami do góry oraz zabezpieczyć je przed przewróceniem się, 
50 po każdej wymianie butli w baterii należy sprawdzić szczelność połączeń zgodnie z 
warunkami określonymi w instrukcji użytkowania tej baterii. 
6) miejsce ustawienia butli powinno być oznakowane i zabezpieczone przed dostępem 
osób trzecich. 
2. Sprawdzenie, o którym mowa w ust. 1 pkt 5, przeprowadza użytkownik instalacji gazu 
płynnego lub przedstawiciel dostawcy gazu, jeżeli wynika to z umowy o dostarczanie 
gazu płynnego. 
§ 51. 
Instalacja gazu płynnego zasilana ze zbiornika lub grupy zbiorników może być użytkowana, 
jeżeli: 
1) po jej wykonaniu lub remoncie dokonano odbioru technicznego, 
2) wykonano główną próbę szczelności przyłącza według zasad określonych w § 44, 
3) zbiornik został zarejestrowany we właściwym terenowo urzędzie dozoru technicznego. 
Rozdział 15 
Użytkowanie instalacji elektrycznej 
§ 52. 
Instalacja elektryczna powinna w okresie jej użytkowania zapewniać możliwość 
bezpiecznego korzystania z odbiorników energii elektrycznej, zgodnego z ich przeznaczeniem 
i warunkami założonymi w projekcie tej instalacji. 
§ 53. 
1. Właściciel budynku jest obowiązany do dokonywania okresowych kontroli stanu 
sprawności technicznej urządzeń i instalacji elektrycznych w budynku. 
2. Stan sprawności technicznej urządzeń i instalacji elektrycznych w budynku powinien być 
kontrolowany tak, aby zapewnione było właściwe ich funkcjonowanie, w tym sprawność 
połączeń, osprzętu, sprzętu, zabezpieczeń i środków ochrony od porażeń, uziemień oraz 
oporności izolacji przewodów. 
§ 54. 
Instalacja elektryczna w budynku nie może być użytkowana, jeżeli: 
1) nie dokonano prób końcowych i jej ostatecznego odbioru, 
2) nie zainstalowano urządzeń do pomiaru zużycia energii elektrycznej. 
§ 55. 
Do obowiązków właściciela budynku w zakresie właściwego utrzymania stanu technicznego 
instalacji elektrycznej należy: 
©Kancelaria Sejmu 
 
s. 17/17 
2005-10-31
 
1) zapewnienie realizacji napraw i wymian przez osoby posiadające kwalifikacje zawodowe 
wymagane przy świadczeniu usług oraz wykonywaniu napraw lub dozoru nad 
eksploatacją urządzeń i instalacji elektrycznych, 
2) zapewnienie nadzoru nad realizacją robót konserwacyjnych, napraw i wymian oraz 
nadzoru nad wykonawstwem usług związanych z realizacją zaleceń wynikających z 
okresowych kontroli w lokalach, 
3) zapewnianie realizacji zaleceń pokontrolnych wydawanych przez upoważnione organy, 
4) w razie zagrożenia dla zdrowia lub życia użytkowników, dla środowiska lub mienia – 
przeprowadzenie kontroli jej stanu technicznego, 
5) odłączenie z użytkowania instalacji elektrycznej w lokalach, w których w wyniku kontroli 
stwierdzono występowanie zagrożeń, o których mowa w pkt 4. 
Rozdział 16 
Użytkowanie instalacji piorunochronnej 
§ 56. 
Obowiązek zapewnienia właściwego stanu technicznego instalacji piorunochronnej i ochrony 
wewnętrznej budynku obciąża właściciela budynku. 
§ 57. 
Do obowiązków właściciela budynku w zakresie utrzymania właściwego stanu technicznego 
instalacji piorunochronnej należy: 
1) badanie tej instalacji w szczególności w zakresie stanu sprawności połączeń, osprzętu, 
zabezpieczeń od korozji oraz uziemienia, 
2) zapewnienie realizacji, napraw i wymian przez osoby posiadające kwalifikacje zawodowe 
wymagane przy świadczeniu usług oraz wykonywaniu napraw lub dozoru na eksploatacją 
urządzeń i instalacji elektrycznych, 
3) zapewnienie nadzoru nad realizacją robót konserwacyjnych, napraw i wymian, 
4) zapewnienie realizacji zaleceń pokontrolnych wydawanych przez upoważnione organy, 
5) w razie zagrożenia życia lub zdrowia użytkowników albo środowiska lub mienia – 
przeprowadzenie kontroli stanu technicznego tej instalacji. 
Rozdział 17 
Przepis końcowy 
§ 58. 
Rozporządzenie wchodzi w życie po upływie 3 miesięcy od dnia ogłoszenia. 
 
