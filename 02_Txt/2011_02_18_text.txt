Dziennik Ustaw Nr 42 
— 2851 — 
Poz. 216
 
Na podstawie art. 18 ust. 1d ustawy z dnia 
21 czerwca 2002 r. o materiałach wybuchowych prze-
znaczonych do użytku cywilnego (Dz. U. Nr 117, 
poz. 1007, z późn. zm.
3)
) zarządza się, co następuje:
§ 1. Rozporządzenie określa:
1)  sposób prowadzenia prac z użyciem materiałów 
wybuchowych przeznaczonych do użytku cywilne-
go, zwanych dalej „materiałami wybuchowymi”, 
oraz podczas oczyszczania terenów w związku 
z wykonywaniem działalności gospodarczej innej 
niż określona w art. 10 ust. 2 ustawy z dnia 
21 czerwca 2002 r. o materiałach wybuchowych 
przeznaczonych do użytku cywilnego, zwanej dalej 
„ustawą”;
2)  wymagania techniczne i organizacyjne dotyczące 
prowadzenia prac, o których mowa w pkt 1.
§ 2. 1. Przepisy rozporządzenia dotyczące prowa-
dzenia prac z użyciem materiałów wybuchowych sto-
suje się w szczególności przy prowadzeniu prac zwią-
zanych z:
1)  wykorzystaniem energii wytwarzanej przy wybu-
chu lub spalaniu się materiału wybuchowego;
2)  przetwarzaniem materiałów wybuchowych, o któ-
rych mowa w art. 4 ust. 1 pkt 1 i 2 ustawy, na pro-
dukty niebędące materiałami wybuchowymi, takie 
jak preparaty farmaceutyczne, preparaty kosme-
tyczne, lakiery, tworzywa sztuczne, zapałki i tym 
podobne;
3)  wytwarzaniem przedmiotów ratowniczych, o któ-
rych mowa w art. 4 ust. 1 pkt 3 ustawy;
4)  niszczeniem lub unieszkodliwianiem materiałów 
wybuchowych znalezionych podczas oczyszczania 
terenów.
2. Przepisów rozporządzenia nie stosuje się do 
prowadzenia prac związanych z użyciem materiałów 
wybuchowych podczas rozbiórek obiektów budowla-
nych.
§ 3. 1. Prace z użyciem materiałów wybuchowych 
należy 
prowadzić 
na 
podstawie 
dokumentacji 
techniczno-organizacyjnej zawierającej w szczegól-
ności:
1)  oznaczenie wykonawcy i jego siedziby;
2)  wskazanie daty rozpoczęcia i planowanego czasu 
trwania prac z użyciem materiałów wybucho-
wych;
3)  opis środków technicznych i organizacji prowa-
dzenia prac z użyciem materiałów wybuchowych, 
zapewniających bezpieczeństwo życia i zdrowia 
ludzi, mienia i środowiska;
4)  imię i nazwisko osoby nadzorującej realizację prac 
z użyciem materiałów wybuchowych;
5)  wykazy:
a)  prac i stanowisk pracy wymagających nadzoru 
osób, o których mowa w § 6 pkt 2,
b)  osób mających dostęp do materiałów wybu-
chowych, wraz z określeniem zakresu ich obo-
wiązków,
c)  obiektów, pomieszczeń i terenów wymagają-
cych oznakowania informującego o występują-
cych zagrożeniach związanych z prowadzeniem 
prac z użyciem materiałów wybuchowych;
6)  sposób postępowania w przypadku wystąpienia 
zagrożeń i sytuacji awaryjnych;
7)  imię, nazwisko oraz podpis osoby opracowującej 
dokumentację techniczno-organizacyjną.
2. Do dokumentacji techniczno-organizacyjnej na-
leży dołączyć:
1) instrukcję bezpieczeństwa i higieny pracy;
2)  opis procesów produkcyjnych i badawczych 
w przypadku prowadzenia prac, o których mowa 
w § 2 ust. 1 pkt 2 i 3;
3)  szkic ze wskazaniem lokalizacji tymczasowego ma-
gazynu do przechowywania materiałów wybucho-
wych i plan jego ochrony, wraz z instrukcją tym-
czasowego magazynowania materiałów wybucho-
wych w przypadku konieczności ich przechowy-
wania poza terenem przedsiębiorstwa;
216
ROZPORZĄDZENIE MINISTRA GOSPODARKI
1)
z dnia 18 lutego 2011 r.
w sprawie sposobu prowadzenia prac z użyciem materiałów wybuchowych przeznaczonych
do użytku cywilnego oraz podczas oczyszczania terenów
2)
1)
  Minister Gospodarki kieruje działem administracji rządo-
wej — gospodarka, na podstawie § 1 ust. 2 rozporządzenia 
Prezesa Rady Ministrów z dnia 16 listopada 2007 r. w spra-
wie szczegółowego zakresu działania Ministra Gospodarki 
(Dz. U. Nr 216, poz. 1593).
2)
  Niniejsze rozporządzenie zostało notyfikowane Komisji 
Europejskiej w dniu 25 maja 2010 r. pod numerem 
2010/0315/PL, zgodnie z § 4 rozporządzenia Rady 
Ministrów z dnia 23 grudnia 2002 r. w sprawie sposobu 
funkcjonowania krajowego systemu notyfikacji norm 
i aktów prawnych (Dz. U. Nr 239, poz. 2039 oraz z 2004 r. 
Nr 65, poz. 597), które wdraża postanowienia dyrektywy 
98/34/WE z dnia 22 czerwca 1998 r. ustanawiającej proce-
durę udzielania informacji w zakresie norm i przepisów 
technicznych (Dz. Urz. WE L 204 z 21.07.1998, z późn. zm., 
Dz. Urz. UE Polskie wydanie specjalne, rozdz. 13, t. 20, 
str. 337).
3)
  Zmiany wymienionej ustawy zostały ogłoszone w Dz. U. 
z 2002 r. Nr 238, poz. 2019, z 2004 r. Nr 222, poz. 2249, 
z 2006 r. Nr 104, poz. 708 i 711, z 2007 r. Nr 176, poz. 1238, 
z 2008 r. Nr 214, poz. 1347, z 2009 r. Nr 125, poz. 1036 
i Nr 168, poz. 1323 oraz z 2010 r. Nr 155, poz. 1039.
Dziennik Ustaw Nr 42 
— 2852 — 
Poz. 216
 
4)  wykazy zawierające imiona i nazwiska osoby lub 
osób:
a)  nadzorującej prowadzenie prac z użyciem mate-
riałów wybuchowych,
b)  mających dostęp do materiałów wybuchowych, 
wraz z określeniem zajmowanych stanowisk, 
o których mowa w ust. 1 pkt 5 lit. b;
5)  kopię dokumentów potwierdzających posiadanie 
przez osobę, o której mowa w ust. 1 pkt 4, upraw-
nień do zajmowania stanowisk, o których mowa 
w § 6 pkt 2;
6)  kopię dokumentów potwierdzających posiadanie 
przez osoby wykonujące prace z użyciem materia-
łów wybuchowych uprawnień do zajmowania sta-
nowisk, o których mowa w § 6 pkt 1;
7)  kopię pozwolenia, o którym mowa w art. 9 ust. 1 
ustawy, lub koncesji, o której mowa w art. 9 ust. 3 
pkt 1 ustawy.
3. W instrukcji, o której mowa w ust. 2 pkt 1, okreś-
la się stosowane przez przedsiębiorcę rozwiązania 
techniczne i organizacyjne prowadzenia prac z uży-
ciem materiałów wybuchowych, mające na celu ogra-
niczenie:
1)  zasięgu oddziaływania fali uderzeniowej na oto-
czenie miejsca ich prowadzenia;
2) zasięgu drgań gruntu;
3)  rozrzutu odłamków w otoczeniu miejsca ich pro-
wadzenia;
4)  zasięgu strefy toksycznego i termicznego oddziały-
wania produktów wybuchu;
5)  ilości emitowanych do otoczenia toksycznych lub 
szkodliwych produktów wybuchu.
4. Dokumentacja techniczno-organizacyjna, wraz 
z załącznikami, o których mowa w ust. 2, podlega bie-
żącej aktualizacji.
§ 4. 1. Przy opracowywaniu dokumentacji tech-
niczno-organizacyjnej i wykonywaniu prac z użyciem 
materiałów wybuchowych należy uwzględnić rodzaj 
prac przewidywanych do wykonania, właściwości 
używanych materiałów wybuchowych, skutki wybu-
chu i spalania materiałów wybuchowych lub niszcze-
nia lub unieszkodliwiania materiałów wybuchowych 
znalezionych podczas oczyszczania terenów, biorąc 
pod uwagę w szczególności następujące rodzaje za-
grożeń:
1) falę uderzeniową;
2) drgania gruntu;
3) rozrzut odłamków;
4) oddziaływanie toksyczne i termiczne;
5) emisję pyłów.
2. Środki techniczne i organizacyjne prowadzenia 
prac z użyciem materiałów wybuchowych określa się 
na podstawie oceny stopnia ryzyka, o którym mowa 
w art. 18 ust. 1 pkt 7 ustawy, oraz zagrożeń, o których 
mowa w ust. 1.
§ 5. 1. Dokumentacja techniczno-organizacyjna 
prowadzenia prac z użyciem materiałów wybucho-
wych będących publicznym pokazem pirotechnicznym 
o charakterze imprezy masowej, zwanym dalej „poka-
zem”, powinna zawierać także:
1)  oznaczenie masy netto materiałów pirotechnicz-
nych przewidzianych do odpalenia, z podziałem 
na klasy i podklasy zgodnie z umową ADR, o której 
mowa w art. 3 pkt 16 ustawy;
2)  określenie systemu odpalania ładunków pirotech-
nicznych;
3)  wykaz zawierający imiona i nazwiska osób odpo-
wiedzialnych za kontrolę terenu po zakończeniu 
pokazu i unieszkodliwienie niewypałów i niewybu-
chów pirotechnicznych;
4)  dane dotyczące systemu zabezpieczeń terenu po-
kazu od momentu dostarczenia materiałów piro-
technicznych do zakończenia kontroli terenu po 
pokazie;
5)  protokół wykonania pokazu oraz kontroli terenu 
po pokazie.
2. Minimalne odległości usytuowania publiczności 
w stosunku do odpalanych ładunków pirotechnicz-
nych na terenie pokazu określa załącznik nr 1 do roz-
porządzenia. W przypadku materiałów pirotechnicz-
nych niewymienionych w tym załączniku, przy okreś-
laniu minimalnej odległości usytuowania publicznoś-
ci stosuje się wymagania dla materiałów pirotechnicz-
nych określone w odpowiednich normach zharmoni-
zowanych PN-EN 14035.
3. Bezpieczną odległość usytuowania publiczności 
w stosunku do odpalanych ładunków pirotechnicz-
nych na terenie pokazu każdorazowo ustala osoba kie-
rująca tym pokazem, uwzględniając warunki mające 
wpływ na bezpieczeństwo danego pokazu, takie jak:
1) odchylenie od pionu kierunku strzelania;
2) wpływ wiatru bocznego;
3)  różnice poziomów między miejscem odpalania ła-
dunków a miejscem zajmowanym przez publicz-
ność. 
§ 6. Prowadząc prace z użyciem materiałów wybu-
chowych, należy:
1)  zapewnić, aby prowadziły je osoby posiadające za-
świadczenie o odbyciu szkolenia i zdaniu egzami-
nu, o których mowa w art. 20 ust. 1 ustawy, w za-
kresie uprawniającym do zajmowania stanowisk 
związanych z dostępem do materiałów wybucho-
wych innych niż samodzielne stanowiska, w tym 
stanowiska nadzoru, o których mowa w przepi-
sach wydanych na podstawie art. 20 ust. 6 usta-
wy;
2)  zapewnić bezpośredni nadzór nad prowadzeniem 
tych prac przez osoby posiadające zaświadczenie 
o odbyciu szkolenia i zdaniu egzaminu, o których 
mowa w art. 20 ust. 1 ustawy, w zakresie upraw-
niającym do zajmowania samodzielnych stano-
wisk, w tym stanowisk nadzoru, o których mowa 
w przepisach wydanych na podstawie art. 20 ust. 6 
ustawy;
Dziennik Ustaw Nr 42 
— 2853 — 
Poz. 216
 
3) prowadzić dokumentację dotyczącą oceny stopnia 
ryzyka, o którym mowa w art. 18 ust. 1 pkt 7 usta-
wy, oraz dokonywać jej aktualizacji, uwzględniając 
w szczególności zmiany dokonywane w trakcie 
prowadzenia prac z użyciem materiałów wybucho-
wych;
4) zapewnić: 
a)  bezpośrednią ochronę fizyczną lub zabezpiecze-
nie techniczne obiektów i miejsc prowadzenia 
prac z użyciem materiałów wybuchowych przed 
dostępem osób nieuprawnionych i kradzieżą 
tych materiałów,
b)  oznakowanie obiektów, pomieszczeń i miejsc 
prowadzenia prac z użyciem materiałów wybu-
chowych czytelnymi tablicami informującymi 
o występujących w tych miejscach zagrożeniach 
wybuchem lub spalaniem materiałów wybu-
chowych,
c)  bezpieczne przechowywanie materiałów wybu-
chowych.
§ 7. 1. Prace z użyciem materiałów wybuchowych 
można rozpocząć po opuszczeniu przez osoby nie-
uprawnione miejsca wykonywania tych prac lub po 
usunięciu z tego miejsca rzeczy ruchomych narażo-
nych na zniszczenie lub uszkodzenie.
2. Teren prowadzenia prac z użyciem materiałów 
wybuchowych powinien być zabezpieczony przed do-
stępem osób nieuprawnionych, wydzielony i ochra-
niany w sposób umożliwiający kontrolę poruszania 
się osób i pojazdów. 
3. Przepisy ust. 1 i 2 stosuje się odpowiednio do 
prowadzenia prac z użyciem materiałów wybucho-
wych w obiektach budowlanych.
4. Przy dojściach i drogach dojazdowych do terenu 
prowadzenia prac z użyciem materiałów wybucho-
wych, na wysokości nie mniejszej niż 2 m, należy 
umieścić tablice ostrzegawcze. Wzór tablicy ostrze-
gawczej stanowi załącznik nr 2 do rozporządzenia.
5. W przypadku prowadzenia prac z użyciem mate-
riałów wybuchowych, o których mowa w § 2 ust. 1 
pkt 2 i 3, wejścia do pomieszczeń, w których prace te 
są prowadzone, należy oznaczyć. Oznaczenie należy 
umieścić na wysokości 1,8—2,4 m. Wzór oznaczenia 
stanowi załącznik nr 3 do rozporządzenia.
§ 8. Rozporządzenie wchodzi w życie po upływie 
14 dni od dnia ogłoszenia.
4)
Minister Gospodarki: 
W. Pawlak
4)
  Niniejsze rozporządzenie było poprzedzone rozporządze-
niem Ministra Gospodarki i Pracy z dnia 28 lipca 2005 r. 
w sprawie sposobu prowadzenia prac z użyciem materia-
łów wybuchowych przeznaczonych do użytku cywilnego 
(Dz. U. Nr 158, poz. 1328), które utraciło moc z dniem 
23 lutego 2010 r. na podstawie art. 3 ustawy z dnia 16 lipca 
2009 r. o zmianie ustawy o wykonywaniu działalności 
gospodarczej w zakresie wytwarzania i obrotu materiała-
mi wybuchowymi, bronią, amunicją oraz wyrobami i tech-
nologią o przeznaczeniu wojskowym lub policyjnym oraz 
ustawy o materiałach wybuchowych przeznaczonych do 
użytku cywilnego (Dz. U. Nr 125, poz. 1036).
Dziennik Ustaw Nr 42 
— 2854 — 
Poz. 216
 
Załączniki do rozporządzenia Ministra Gospodarki 
z dnia 18 lutego 2011 r. (poz. 216)
Załącznik nr 1
MINIMALNE ODLEGŁOŚCI USYTUOWANIA PUBLICZNOŚCI W STOSUNKU DO ODPALANYCH ŁADUNKÓW 
PIROTECHNICZNYCH NA TERENIE POKAZU
Lp.
 Rodzaj odpalanego materiału 
pirotechnicznego
Opis działania
Minimalna odległość 
od publiczności [m]
1
2
3
4
1
Wyroby pirotechniki teatralnej  
oraz filmowej
Snopy lub kaskady iskier, napisy, 
dymy
odległość ustalana jest 
w zależności od stopnia 
zagrożenia, zgodnie 
z § 5 ust. 3 rozporządze-
nia
2
Wyroby pirotechniki widowiskowej 
niewzlatujące, w szczególności 
fontanny, wulkany, wodospady, 
ognie bengalskie, słońca
Snopy lub kaskady iskier, napisy, 
dymy
30
3
Bomby pirotechniczne kuliste 
(w tym wodne) bez efektu 
hukowo-błyskowego jako 
podstawowego. Moździerze
Wystrzeliwane z rur pokazowych, 
tzw. moździerzy.
Podczas działania efekt 
rozpryskowy w postaci bukietu 
iskier
1 x kaliber bomby 
w milimetrach, ale nie 
mniej niż 50 m
4
Bomby pirotechniczne cylindryczne 
niezależnie od efektu i kuliste 
z efektem hukowo-błyskowym 
jako podstawowy
Wystrzeliwane z rur pokazowych, 
tzw. moździerzy. 
Podczas działania efekt hukowo-
 -błyskowy
1,2 x kaliber bomby 
w milimetrach, ale nie 
mniej niż 60 m
5
Miny, bukiety pirotechniczne
Wystrzeliwane z rur pokazowych, 
tzw. moździerzy. 
Efekty snopu iskier w różnych 
układach, niewzlatujące w postaci 
zwartej bryły
0,8 x kaliber wyrobu 
w milimetrach, ale nie 
mniej niż 40 m
6
Rakiety i inne wyroby latające 
z napędem własnym 
(np. latające koła UFO)
Wyroby napędzane silnikiem 
pirotechnicznym ze stabilizatorem 
lub bez.
Podczas działania efekt hukowo- 
-błyskowy lub rozpryskowy 
w postaci bukietu iskier
200 m w kierunku lotu 
rakiety,
125 m w pozostałych 
kierunkach
7
Baterie, wyrzutnie wielostrzałowe, 
rzymskie ognie o kalibrze do 60 mm. 
Wyrzutnie i rzymskie ognie o kalibrze 
powyżej 60 mm należy traktować 
w zależności od efektu jako bomby 
kuliste lub bukiety
Wyroby wielostrzałowe, w skład 
których wchodzi wiele rur 
połączonych układem odpalania. 
Podczas działania efekt hukowo-
 -błyskowy lub rozpryskowy 
w postaci bukietu iskier
50 dla kalibru 
pojedynczej wyrzutni 
30 mm
70 dla kalibru 
pojedynczej wyrzutni 
31—60 mm
Objaśnienie:
Podane w powyższej tabeli wielkości wyliczono, przyjmując, że strzelanie odbywa się pionowo lub z odchyleniem od pionu 
do 10°; nie uwzględniono wpływu wiatru; miejsce strzelania jest położone na tym samym poziomie co publiczność.
Dziennik Ustaw Nr 42 
— 2855 — 
Poz. 216
 
Załącznik nr 2 
WZÓR
 
TABLICY OSTRZEGAWCZEJ
Objaśnienie: 
tablica ostrzegawcza ma barwę żółtą, z napisem w kolorze czarnym.
Załącznik nr 3
WZÓR
 
OZNACZENIA POMIESZCZEŃ
Objaśnienie:
tablica ostrzegawcza ma barwę żółtą, z napisem w kolorze czarnym.
