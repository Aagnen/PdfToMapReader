Dziennik Ustaw Nr 8  
— 528 — 
Poz. 31
 
31
ROZPORZĄDZENIE MINISTRA GOSPODARKI
1)
z dnia 13 grudnia 2010 r.
w sprawie wymagań w zakresie wykorzystywania wyrobów zawierających azbest oraz wykorzystywania 
i oczyszczania instalacji lub urządzeń, w których były lub są wykorzystywane wyroby zawierające azbest
2)
Na podstawie art. 163 ust. 1 ustawy z dnia 
27 kwietnia 2001 r. — Prawo ochrony środowiska 
(Dz. U. z 2008 r. Nr 25, poz. 150, z późn. zm.
3)
) zarządza 
się, co następuje:
§ 1. Rozporządzenie określa:
1)  wymagania w zakresie wykorzystywania wyrobów 
zawierających azbest;
2)  wymagania w zakresie wykorzystywania i oczysz-
czania instalacji lub urządzeń, w których były lub 
są wykorzystywane wyroby zawierające azbest, 
zwanych dalej „instalacjami lub urządzeniami za-
wierającymi azbest”;
3)  wymagania w zakresie przemieszczania odpadów 
zawierających azbest;
4)  sposób oznaczania miejsc, pomieszczeń, instalacji 
lub urządzeń zawierających azbest;
5)  sposób inwentaryzowania wyrobów zawierają-
cych azbest w miejscach ich wykorzystywania;
6)  terminy przedkładania odpowiednio marszałkowi 
województwa albo wójtowi, burmistrzowi lub pre-
zydentowi miasta informacji o:
a)  rodzaju, ilości i miejscach występowania wyko-
rzystywanych wyrobów zawierających azbest,
b)  instalacjach lub urządzeniach zawierających az-
best,
c)  przewidywanym terminie usunięcia wyrobów 
zawierających azbest;
7)  formę i układ przedkładanych informacji, o których 
mowa w pkt 6;
8)  terminy, w których powinny być oczyszczone in-
stalacje lub urządzenia zawierające azbest.
§ 2. 1. Przy wykorzystywaniu wyrobów zawierają-
cych azbest należy uwzględniać wyniki przeprowadzo-
nych kontroli oraz oceny stanu i możliwości bezpiecz-
nego użytkowania wyrobów zawierających azbest.
2. Wyroby zawierające azbest wykorzystuje się 
w sposób niestwarzający zagrożenia dla środowiska 
i zdrowia ludzi w terminie do dnia 31 grudnia 2032 r.
§ 3. Instalacje lub urządzenia zawierające azbest 
oczyszcza się przez usunięcie wyrobów zawierających 
azbest lub ich wymianę na bezazbestowe w sposób 
niestwarzający zagrożenia dla środowiska i zdrowia 
ludzi w terminie do dnia 31 grudnia 2032 r.
§ 4. 1. Dla każdego pomieszczenia, w którym znaj-
dują się instalacje lub urządzenia zawierające azbest, 
sporządza się coroczny plan kontroli jakości powietrza 
obejmujący pomiary stężenia pyłów zawierających az-
best.
2. W przypadku przekroczenia najwyższego do-
puszczalnego stężenia pyłów zawierających azbest 
w środowisku pracy, stwierdzonego w wyniku realiza-
cji corocznego planu kontroli jakości powietrza, podej-
muje się niezwłocznie działania, o których mowa 
w § 5, w celu ograniczenia stężenia pyłów zawierają-
cych azbest do wartości poniżej wartości dopuszczal-
nej. 
3. Niedopuszczalne jest dalsze wykorzystanie in-
stalacji lub urządzenia zawierającego azbest oraz po-
mieszczenia, o którym mowa w ust. 1, jeżeli cel dzia-
łań, o których mowa w § 5, nie zostanie osiągnięty. 
§ 5. 1. Szczegółowe wymagania techniczne w za-
kresie oczyszczania pomieszczeń, w których znajdują 
się instalacje lub urządzenia zawierające azbest, okreś- 
la projekt techniczny usuwania lub wymiany wyrobów 
zawierających azbest na wyroby bezazbestowe wraz 
z harmonogramem prac, sporządzony na koszt wyko-
rzystującego instalację lub urządzenie.
2. Projekt i harmonogram, o których mowa 
w ust. 1, sporządza się przed każdym oczyszczaniem 
instalacji lub urządzenia zawierającego azbest.
3. Projekt i harmonogram, o których mowa 
w ust. 1, uwzględniają w szczególności wykonanie po-
miarów stężenia pyłów zawierających azbest w środo-
wisku pracy, przed wykonaniem i po wykonaniu prac. 
1)
  Minister Gospodarki kieruje działem administracji rządo-
wej — gospodarka, na podstawie § 1 ust. 2 rozporządzenia 
Prezesa Rady Ministrów z dnia 16 listopada 2007 r. w spra-
wie szczegółowego zakresu działania Ministra Gospodarki 
(Dz. U. Nr 216, poz. 1593).
2)
  Niniejsze rozporządzenie dokonuje w zakresie swojej regu-
lacji wdrożenia następujących dyrektyw Wspólnot Euro-
pejskich:
—  dyrektywy Rady 87/217/EWG z dnia 19 marca 1987 r. 
w sprawie ograniczenia zanieczyszczenia środowiska 
azbestem 
i 
zapobiegania 
temu 
zanieczyszczeniu 
(Dz. Urz. WE L 85 z 28.03.1987, str. 40, z późn. zm.; 
Dz. Urz. WE Polskie wydanie specjalne, rozdz. 13, t. 8, 
str. 269),
—  dyrektywy Parlamentu Europejskiego i Rady 2009/148/WE 
z dnia 30 listopada 2009 r. w sprawie ochrony pracow-
ników przed ryzykiem związanym z narażeniem na dzia-
łanie azbestu w miejscu pracy (Dz. Urz. UE L 330 
z 16.12.2009, str. 28).
3)
  Zmiany tekstu jednolitego wymienionej ustawy zostały 
ogłoszone w Dz. U. z 2008 r. Nr 111, poz. 708, Nr 138, 
poz. 865, Nr 154, poz. 958, Nr 171, poz. 1056, Nr 199, 
poz. 1227, Nr 223, poz. 1464 i Nr 227, poz. 1505, z 2009 r. 
Nr 19, poz. 100, Nr 20, poz. 106, Nr 79, poz. 666, Nr 130, 
poz. 1070 i Nr 215, poz. 1664 oraz z 2010 r. Nr 21, poz. 104, 
Nr 28, poz. 145, Nr 40, poz. 227, Nr 76, poz. 489, Nr 119, 
poz. 804, Nr 152, poz. 1018 i 1019, Nr 182, poz. 1228, 
Nr 229, poz. 1498 i Nr 249, poz. 1657.
Dziennik Ustaw Nr 8  
— 529 — 
Poz. 31
 
Dodatkowy pomiar stężenia pyłów zawierających az-
best przed wykonaniem prac nie jest wymagany, o ile 
aktualne są pozytywne wyniki pomiarów wynikające 
z corocznego planu kontroli jakości powietrza. 
4. Przed przystąpieniem do oczyszczania pomiesz-
czeń, o których mowa w ust. 1, należy obniżyć stęże-
nie pyłu azbestu w powietrzu poniżej wartości dopusz-
czalnej określonej w przepisach w sprawie najwyż-
szych dopuszczanych stężeń i natężeń czynników 
szkodliwych dla zdrowia w środowisku pracy.
5. Wykorzystywanie instalacji, urządzenia lub po-
mieszczenia po ich oczyszczeniu możliwe jest pod wa-
runkiem stwierdzenia nieprzekroczenia najwyższego 
dopuszczalnego stężenia pyłów zawierających azbest 
w środowisku pracy.
§ 6. 1. Drogę utwardzoną odpadami zawierającymi 
azbest przed wejściem w życie ustawy z dnia 19 czerw-
ca 1997 r. o zakazie stosowania wyrobów zawierają-
cych azbest (Dz. U. z 2004 r. Nr 3, poz. 20, z późn. 
zm.
4)
), po trwałym zabezpieczeniu przed emisją włó-
kien azbestu, zwaną dalej „drogą zabezpieczoną”, wy-
korzystuje się bez ograniczeń czasowych, z zastrzeże-
niem ust. 2.
2. Dla drogi zabezpieczonej jej zarządca sporządza 
roczny plan kontroli nawierzchni i pobocza, uwzględ-
niający natężenie ruchu, stopień narażenia na ruchy 
masowe ziemi oraz inne zjawiska mogące spowodo-
wać uszkodzenie nawierzchni, podbudowy i struktury 
drogi zabezpieczonej.
3. W przypadku naruszenia nawierzchni drogi za-
bezpieczonej i jej pobocza, stwierdzonego w wyniku 
kontroli doraźnej lub realizacji planu kontroli, dalsze 
wykorzystywanie drogi jest możliwe po przeprowa-
dzeniu działań skutecznie zabezpieczających przed 
emisją włókien azbestu.
§ 7. 1. Rury azbestowo-cementowe i elementy wy-
łączonych z użytkowania instalacji ciepłowniczych, 
wodociągowych, kanalizacyjnych i elektroenergetycz-
nych podziemnych zawierających rury azbestowo-ce-
mentowe, zainstalowane przed wejściem w życie 
ustawy z dnia 19 czerwca 1997 r. o zakazie stosowania 
wyrobów zawierających azbest, zwane dalej „rurami 
azbestowo-cementowymi”, pozostawia się w ziemi 
bez ograniczeń czasowych, z zastrzeżeniem ust. 2.
2. Rury azbestowo-cementowe mogą być pozosta-
wione w ziemi w przypadku, gdy ich usytuowanie nie 
naraża na kontakt z azbestem przy czynnościach ob-
sługowych użytkowanych instalacji infrastruktural-
nych, w szczególności gdy rury azbestowo-cemento-
we są położone poniżej użytkowanych instalacji.
3. Pozostawienie w ziemi, w przypadku spełnienia 
warunków określonych w ust. 1, rur azbestowo-ce-
mentowych wymaga oczyszczenia z wyrobów zawie-
rających azbest miejsc usytuowania studzienek rewi-
zyjnych i innych elementów infrastruktury, gdzie jest 
możliwy kontakt człowieka z wyrobami zawierającymi 
azbest.
§ 8. 1. Instalacje lub urządzenia zawierające azbest 
oraz użytkowane bez zabezpieczenia drogi i pozosta-
wione w ziemi wyłączone z użytkowania rury azbesto-
wo-cementowe należy oznakować.
2. W przypadku braku możliwości trwałego umiesz-
czenia oznakowania na instalacji lub urządzeniu za-
wierającym azbest oznakowanie umieszcza się w wi-
docznym miejscu w każdym pomieszczeniu, w którym 
taka instalacja lub urządzenie się znajdują, dodając 
ostrzeżenie „Pomieszczenie zawiera azbest”.
3. Oznakowanie rur azbestowo-cementowych 
umieszcza się na stałych elementach nadpoziomo-
wych instalacji. 
4. Drogi utwardzone odpadami zawierającymi az-
best przed wejściem w życie ustawy z dnia 19 czerwca 
1997 r. o zakazie stosowania wyrobów zawierających 
azbest, ale niezabezpieczone trwale przed emisją włó-
kien azbestu, podlegają oznakowaniu na elementach 
pionowych na całym odcinku drogi, po każdym skrzy-
żowaniu z inną drogą.
5. Drogi zabezpieczone nie podlegają oznakowa-
niu po potwierdzeniu braku emisji włókien azbestu 
z odpadów zawierających azbest wykorzystanych do 
utwardzenia drogi zabezpieczonej.
6. Wzór oznakowania instalacji lub urządzeń za-
wierających azbest oraz rur  azbestowo-cementowych 
określa załącznik nr 1 do rozporządzenia. Wzór ozna-
kowania dróg, o których mowa w ust. 4, określa za-
łącznik nr 2 do rozporządzenia. 
§ 9. Przemieszczanie odpadów zawierających az-
best, wytworzonych w wyniku usuwania wyrobów za-
wierających azbest, powinno odbywać się na zasa-
dach określonych przepisami ustawy z dnia 27 kwiet-
nia 2001 r. o odpadach (Dz. U. z 2010 r. Nr 185, 
poz. 1243 i Nr 203, poz. 1351).
§ 10. 1. Wyroby zawierające azbest, instalacje lub 
urządzenia zawierające azbest, drogi utwardzone od-
padami zawierającymi azbest, rury azbestowo-cemen-
towe oraz usunięte wyroby zawierające azbest inwen-
taryzuje się poprzez sporządzenie spisu z natury.
2. Wykorzystujący wyroby zawierające azbest uj-
muje wynik inwentaryzacji w „Informacji o wyrobach 
zawierających azbest” stanowiącej załącznik nr 3 do 
rozporządzenia i przedkłada ją corocznie w terminie 
do dnia 31 stycznia właściwemu marszałkowi woje-
wództwa.
3. Osoba fizyczna niebędąca przedsiębiorcą przed-
kłada informację, o której mowa w ust. 2, odpowied-
nio wójtowi, burmistrzowi lub prezydentowi miasta. 
4. Informację, o której mowa w ust. 2, sporządza 
się w dwóch egzemplarzach:
4)
  Zmiany tekstu jednolitego wymienionej ustawy zostały 
ogłoszone w Dz. U. z 2004 r. Nr 96, poz. 959, Nr 120, 
poz. 1252 i Nr 210, poz. 2135, z 2005 r. Nr 10, poz. 72 oraz 
z 2009 r. Nr 20, poz. 106.
Dziennik Ustaw Nr 8  
— 530 — 
Poz. 31
 
1)  jeden egzemplarz przedkłada się w formie pisem-
nej właściwemu organowi;
2)  drugi egzemplarz przechowuje się przez okres jed-
nego roku, do czasu sporządzenia następnej infor-
macji.
§ 11. Informacja o rozmieszczeniu dróg zabezpie-
czonych oraz dróg utwardzonych odpadami zawiera-
jącymi azbest przed wejściem w życie ustawy z dnia 
19 czerwca 1997 r. o zakazie stosowania wyrobów za-
wierających azbest, ale niezabezpieczonych trwale 
przed emisją włókien azbestu, na terenie danej gminy 
oraz o potwierdzeniu braku emisji włókien azbestu 
z odpadów zawierających azbest wykorzystanych do 
utwardzenia danej drogi powinna być ogólnie dostęp-
na w urzędzie gminy oraz na stronie internetowej 
urzędu. 
§ 12. Miejsca występowania instalacji lub urządzeń 
zawierających azbest, rur azbestowo-cementowych, 
dróg zabezpieczonych oraz dróg, o których mowa 
w § 8 ust. 4, zaznacza się w planach sytuacyjnych oraz 
w dokumentacji technicznej. 
§ 13. Traci moc rozporządzenie Ministra Gospo-
darki, Pracy i Polityki Społecznej z dnia 23 październi-
ka 2003 r. w sprawie wymagań w zakresie wykorzysty-
wania i przemieszczania azbestu oraz wykorzystywa-
nia i oczyszczania instalacji lub urządzeń, w których 
był lub jest wykorzystywany azbest (Dz. U. Nr 192, 
poz. 1876 oraz z 2008 r. Nr 200, poz. 1235).
§ 14. Rozporządzenie wchodzi w życie po upływie 
14 dni od dnia ogłoszenia.
Minister Gospodarki: 
W. Pawlak
Dziennik Ustaw Nr 8  
— 531 — 
Poz. 31
 
Załączniki do rozporządzenia Ministra Gospodarki 
z dnia 13 grudnia 2010 r. (poz. 31)
Załącznik nr 1
WZÓR OZNAKOWANIA INSTALACJI LUB URZĄDZEŃ ZAWIERAJĄCYCH AZBEST
ORAZ RUR AZBESTOWO-CEMENTOWYCH
Pomieszczenie zawiera azbest*
*  Tylko w przypadku oznakowania pomieszczenia w związku z brakiem możliwości trwałego umieszczenia oznakowania na 
instalacji lub urządzeniu zawierającym azbest.
Wszystkie instalacje lub urządzenia zawierające azbest oraz rury azbestowo-cementowe powinny być oznako-
wane w następujący sposób:
1)  oznakowanie zgodne z podanym wzorem powinno mieć wymiary: co najmniej 5 cm wysokości (H) i 
1
/
2
H 
szerokości;
2) oznakowanie powinno składać się z:
a) części górnej (h = 40 % H) zawierającej literę „a” w białym kolorze na czarnym tle,
b)  części dolnej (60 % H) zawierającej standardowy napis w białym lub czarnym kolorze na czerwonym tle; 
napis powinien być wyraźnie czytelny;
3)  jeżeli wyrób zawiera krokidolit, standardowo stosowany zwrot „zawiera azbest” powinien być zastąpiony 
zwrotem „zawiera krokidolit/azbest niebieski”.
Dziennik Ustaw Nr 8  
— 532 — 
Poz. 31
 
Załącznik nr 2 
WZÓR OZNAKOWANIA DRÓG UTWARDZONYCH ODPADAMI ZAWIERAJĄCYMI AZBEST PRZED WEJŚCIEM 
W ŻYCIE USTAWY Z DNIA 19 CZERWCA 1997 R. O ZAKAZIE STOSOWANIA WYROBÓW ZAWIERAJĄCYCH 
AZBEST, ALE NIEZABEZPIECZONYCH TRWALE PRZED EMISJĄ WŁÓKIEN AZBESTU
Wszystkie drogi utwardzone odpadami zawierającymi azbest przed wejściem w życie ustawy z dnia 
19 czerwca 1997 r. o zakazie stosowania wyrobów zawierających azbest, ale niezabezpieczone trwale przed 
emisją włókien azbestu, powinny być oznakowane w następujący sposób:
1)  oznakowanie zgodne z podanym wzorem powinno mieć wymiary: co najmniej 30 cm wysokości (H) i ½H 
szerokości;
2) oznakowanie powinno składać się z:
a) części górnej (h = 40 % H) zawierającej literę „a” w białym kolorze na czarnym tle,
b)  części dolnej (60 % H) zawierającej standardowy napis w białym lub czarnym kolorze na czerwonym tle; 
napis powinien być wyraźnie czytelny.
Dziennik Ustaw Nr 8  
— 533 — 
Poz. 31
 
Załącznik nr 3
WZÓR
INFORMACJA O WYROBACH ZAWIERAJĄCYCH AZBEST
1)
 1. Nazwa miejsca/urządzenia/instalacji, adres
2)
:
....................................................................................................................................................................................
....................................................................................................................................................................................
 2. Wykorzystujący wyroby zawierające azbest — imię i nazwisko lub nazwa i adres:
………………………………………………………………………...………………..............................................…….....
....................................................................................................................................................................................
 3. Rodzaj zabudowy
3)
: ..…………………………………………………………………................................................…...
 4. Numer działki ewidencyjnej
4)
: …………………………...………………………..............................................…….…
 5. Numer obrębu ewidencyjnego
4)
: ………………………...………….........................................…………….....………
 6. Nazwa, rodzaj wyrobu
5)
: ..........................................................................................................................................
.....................................................................................................................................................................................
 7. Ilość posiadanych wyrobów
6)
: .................................................................................................................................
 8. Stopień pilności
7)
: .....................................................................................................................................................
 9. Zaznaczenie miejsca występowania wyrobów
8)
:
a) nazwa i numer dokumentu: ……………………………………….................................................……...…….……
b) data ostatniej aktualizacji: ...................................................................................................................................
10. Przewidywany termin usunięcia wyrobów: ……………………………………...…........................................………
11. Ilość usuniętych wyrobów zawierających azbest przekazanych do unieszkodliwienia
6)
: …...…….............…….
..................................
 
(podpis)
data ...................................................
1)
 Za wyrób zawierający azbest uznaje się każdy wyrób zawierający wagowo 0,1 % lub więcej azbestu.
2)
  Adres faktycznego miejsca występowania azbestu należy uzupełnić w następującym formacie: województwo, powiat, 
gmina, miejscowość, ulica, numer nieruchomości.
3)
  Należy podać rodzaj zabudowy: budynek mieszkalny, budynek gospodarczy, budynek przemysłowy, budynek mieszkalno-
-gospodarczy, inny.
4)
 Należy podać numer działki ewidencyjnej i numer obrębu ewidencyjnego faktycznego miejsca występowania azbestu.
5)
 Przy określaniu rodzaju wyrobu zawierającego azbest należy stosować następującą klasyfikację:
— płyty azbestowo-cementowe płaskie stosowane w budownictwie,
— płyty faliste azbestowo-cementowe stosowane w budownictwie,
— rury i złącza azbestowo-cementowe,
— rury i złącza azbestowo-cementowe pozostawione w ziemi,
— izolacje natryskowe środkami zawierającymi w swoim składzie azbest,
— wyroby cierne azbestowo-kauczukowe,
— przędza specjalna, w tym włókna azbestowe obrobione,
— szczeliwa azbestowe,
— taśmy tkane i plecione, sznury i sznurki,
— wyroby azbestowo-kauczukowe, z wyjątkiem wyrobów ciernych,
— papier, tektura,
—  drogi zabezpieczone (drogi utwardzone odpadami zawierającymi azbest przed wejściem w życie ustawy z dnia 
19 czerwca 1997 r. o zakazie stosowania wyrobów zawierających azbest, po trwałym zabezpieczeniu przed emisją włó-
kien azbestu),
—  drogi utwardzone odpadami zawierającymi azbest przed wejściem w życie ustawy z dnia 19 czerwca 1997 r. o zakazie 
stosowania wyrobów zawierających azbest, ale niezabezpieczone trwale przed emisją włókien azbestu,
— inne wyroby zawierające azbest, oddzielnie niewymienione, w tym papier i tektura; podać jakie.
6)
 Ilość wyrobów zawierających azbest należy podać w jednostkach właściwych dla danego wyrobu (kg, m
2
, m
3
, m.b., km).
7)
  Według „Oceny stanu i możliwości bezpiecznego użytkowania wyrobów zawierających azbest” określonej w załączniku 
nr 1 do rozporządzenia Ministra Gospodarki, Pracy  i Polityki Społecznej z dnia 2 kwietnia 2004 r. w sprawie sposobów 
i warunków bezpiecznego użytkowania i usuwania wyrobów zawierających azbest (Dz. U. Nr 71, poz. 649 oraz z 2010 r. 
Nr 162, poz. 1089).
8)
  Nie dotyczy osób fizycznych niebędących przedsiębiorcami. Należy podać nazwę i numer dokumentu oraz datę jego ostat-
niej aktualizacji, w którym zostały oznaczone miejsca występowania wyrobów zawierających azbest, w szczególności pla-
nu sytuacyjnego terenu instalacji lub urządzenia zawierającego azbest, dokumentacji technicznej.
