  
Dziennik Ustaw 
– 3 – 
Poz. 757 
 
 
Załącznik do obwieszczenia Marszałka Sejmu Rzeczypospolitej 
Polskiej z dnia 15 maja 2024 r. (Dz. U. poz. 757) 
USTAWA 
z dnia 7 czerwca 2001 r. 
o zbiorowym zaopatrzeniu w wodę i zbiorowym odprowadzaniu ścieków
1)
 
Rozdział 1 
Przepisy ogólne 
Art. 1.
 Ustawa określa zasady i warunki zbiorowego zaopatrzenia w wodę przeznaczoną do spożycia przez ludzi oraz 
zbiorowego odprowadzania ścieków, w tym: 
1) 
zasady: 
a) działalności przedsiębiorstw wodociągowo-kanalizacyjnych, 
b) tworzenia warunków do zapewnienia ciągłości dostaw i odpowiedniej jakości wody oraz niezawodnego odprowa-
dzania i oczyszczania ścieków, 
c) ochrony interesów odbiorców usług, z uwzględnieniem wymagań ochrony środowiska i optymalizacji kosztów; 
2) 
wymagania dotyczące jakości wody przeznaczonej do spożycia przez ludzi; 
3) 
tryb zatwierdzania taryf oraz organ regulacyjny i jego zadania.
 
Art. 2.
 Użyte w ustawie określenia oznaczają: 
1) 
gmina – także związek międzygminny i porozumienie międzygminne; 
2) 
niezbędne przychody – wartość przychodów w danym roku obrachunkowym, zapewniających ciągłość zbiorowego 
zaopatrzenia w wodę odpowiedniej jakości i ilości i zbiorowego odprowadzania ścieków, które przedsiębiorstwo 
wodociągowo-kanalizacyjne powinno osiągnąć na pokrycie uzasadnionych kosztów, związanych z ujęciem i poborem 
wody, eksploatacją, utrzymaniem i rozbudową urządzeń wodociągowych i urządzeń kanalizacyjnych, oraz osiągnięcie 
zysku; 
3) 
odbiorca usług – każdego, kto korzysta z usług wodociągowo-kanalizacyjnych z zakresu zbiorowego zaopatrzenia 
w wodę i zbiorowego odprowadzania ścieków na podstawie pisemnej umowy z przedsiębiorstwem wodociągowo-kanaliza-
cyjnym; 
3a) osoba korzystająca z lokalu – osobę posiadającą tytuł prawny do lokalu lub osobę korzystającą z lokalu o nieuregulo-
wanym stanie prawnym; 
4) 
przedsiębiorstwo wodociągowo-kanalizacyjne – przedsiębiorcę w rozumieniu przepisów ustawy z dnia 6 marca 2018 r. – 
Prawo przedsiębiorców (Dz. U. z 2024 r. poz. 236), jeżeli prowadzi działalność gospodarczą w zakresie zbiorowego 
zaopatrzenia w wodę lub zbiorowego odprowadzania ścieków, oraz gminne jednostki organizacyjne nieposiadające 
osobowości prawnej, prowadzące tego rodzaju działalność; 
5)
 
przyłącze kanalizacyjne – odcinek przewodu łączącego wewnętrzną instalację kanalizacyjną w nieruchomości odbiorcy 
usług z siecią kanalizacyjną, za pierwszą studzienką, licząc od strony budynku, a w przypadku jej braku do granicy 
nieruchomości gruntowej; 
6) 
przyłącze wodociągowe – odcinek przewodu łączącego sieć wodociągową z wewnętrzną instalacją wodociągową 
w nieruchomości odbiorcy usług wraz z zaworem za wodomierzem głównym; 
                                                          
1)
 Niniejsza ustawa dokonuje w zakresie swojej regulacji wdrożenia następujących dyrektyw Wspólnot Europejskich: 
1) dyrektywy 91/271/EWG z dnia 21 maja 1991 r. dotyczącej oczyszczania ścieków komunalnych (Dz. Urz. WE L 135 z 30.05.1991), 
2) dyrektywy 98/83/WE z dnia 3 listopada 1998 r. w sprawie jakości wody przeznaczonej do spożycia przez ludzi (Dz. Urz. WE L 330 
z 05.12.1998), 
3) dyrektywy 2000/60/WE z dnia 23 października 2000 r. ustanawiającej ramy wspólnotowego działania w dziedzinie polityki wodnej 
(Dz. Urz. WE L 327 z 22.12.2000). 
 
Dane dotyczące ogłoszenia aktów prawa Unii Europejskiej, zamieszczone w niniejszej ustawie – z dniem uzyskania przez Rzeczpospolitą 
Polską członkostwa w Unii Europejskiej – dotyczą ogłoszenia tych aktów w Dzienniku Urzędowym Unii Europejskiej – wydanie 
specjalne. 
  
Dziennik Ustaw 
– 4 – 
Poz. 757 
 
 
7) 
sieć – przewody wodociągowe lub kanalizacyjne wraz z uzbrojeniem i urządzeniami, którymi dostarczana jest woda 
lub którymi odprowadzane są ścieki, będące w posiadaniu przedsiębiorstwa wodociągowo-kanalizacyjnego; 
8) 
ścieki – wprowadzane do wód lub do ziemi: 
a) wody zużyte na cele bytowe lub gospodarcze, 
b) ciekłe odchody zwierzęce, z wyjątkiem gnojówki i gnojowicy przeznaczonych do rolniczego wykorzystania 
w sposób i na zasadach określonych w przepisach działu III rozdziału 4 ustawy z dnia 20 lipca 2017 r. – Prawo 
wodne (Dz. U. z 2023 r. poz. 1478, 1688, 1890, 1963 i 2029) oraz w przepisach ustawy z dnia 10 lipca 2007 r. 
o nawozach i nawożeniu (Dz. U. z 2024 r. poz. 105), 
c) wody odciekowe ze składowisk odpadów oraz obiektów unieszkodliwiania odpadów wydobywczych, w których 
są składowane odpady wydobywcze niebezpieczne oraz odpady wydobywcze inne niż niebezpieczne i obojętne, 
miejsc magazynowania, prowadzenia odzysku lub unieszkodliwiania odpadów, wykorzystane solanki, wody lecz-
nicze i termalne, 
d) wody pochodzące z obiegów chłodzących elektrowni lub elektrociepłowni, 
e) wody pochodzące z odwodnienia zakładów górniczych, z wyjątkiem wód wtłaczanych do górotworu, jeżeli  
rodzaje i ilość substancji zawartych w wodzie wtłaczanej do górotworu są tożsame z rodzajami i ilościami sub-
stancji zawartych w pobranej wodzie, z wyłączeniem niezanieczyszczonych wód pochodzących z odwodnienia 
zakładów górniczych, 
f) 
wody wykorzystane, odprowadzane z obiektów chowu lub hodowli ryb w obiektach przepływowych, charaktery-
zujących się poborem zwrotnym, o ile ilość i rodzaj substancji zawartych w tych wodach przekraczają wartości usta-
lone w warunkach wprowadzania ścieków do wód określonych w pozwoleniu wodnoprawnym, 
g) wody wykorzystane, odprowadzane z obiektów chowu lub hodowli ryb albo innych organizmów wodnych w stawach 
o wodzie stojącej, o ile produkcja tych ryb lub organizmów rozumiana jako średnioroczny przyrost masy tych ryb 
albo tych organizmów w poszczególnych latach cyklu produkcyjnego przekracza 1500 kg z 1 ha powierzchni 
użytkowej stawów rybnych tego obiektu w jednym roku danego cyklu; 
9) 
ścieki bytowe – ścieki z budynków mieszkalnych, zamieszkania zbiorowego oraz użyteczności publicznej, powsta-
jące w wyniku ludzkiego metabolizmu lub funkcjonowania gospodarstw domowych oraz ścieki o zbliżonym składzie 
pochodzące z tych budynków; 
10) ścieki komunalne – ścieki bytowe lub mieszaninę ścieków bytowych ze ściekami przemysłowymi albo wodami opado-
wymi lub roztopowymi będącymi skutkiem opadów atmosferycznych, odprowadzane urządzeniami służącymi do reali-
zacji zadań własnych gminy w zakresie kanalizacji i oczyszczania ścieków komunalnych; 
11) ścieki przemysłowe – ścieki niebędące ściekami bytowymi albo wodami opadowymi lub roztopowymi będącymi skut-
kiem opadów atmosferycznych, powstałe w związku z prowadzoną przez zakład działalnością handlową, przemysłową, 
składową, transportową lub usługową, a także będące ich mieszaniną ze ściekami innego podmiotu, odprowadzane 
urządzeniami kanalizacyjnymi tego zakładu; 
12) taryfa – zestawienie ogłoszonych publicznie cen i stawek opłat za zbiorowe zaopatrzenie w wodę i zbiorowe odprowa-
dzanie ścieków oraz warunki ich stosowania; 
13) taryfowa grupa odbiorców usług – odbiorców wyodrębnionych na podstawie charakterystyki zużycia wody lub odpro-
wadzanych ścieków, warunków zbiorowego zaopatrzenia w wodę i zbiorowego odprowadzania ścieków, a także na 
podstawie sposobu rozliczeń za świadczone usługi; 
14) urządzenia kanalizacyjne – sieci kanalizacyjne, wyloty urządzeń kanalizacyjnych służących do wprowadzania ścieków 
do wód lub do ziemi oraz urządzenia podczyszczające i oczyszczające ścieki oraz przepompownie ścieków; 
15) urządzenie pomiarowe – przyrząd pomiarowy mierzący ilość odprowadzanych ścieków, znajdujący się na przyłączu 
kanalizacyjnym; 
16) urządzenia wodociągowe – ujęcia wód powierzchniowych i podziemnych, studnie publiczne, urządzenia służące do 
magazynowania i uzdatniania wód, sieci wodociągowe, urządzenia regulujące ciśnienie wody; 
17) właściciel – także posiadacza samoistnego i użytkownika wieczystego; 
  
Dziennik Ustaw 
– 5 – 
Poz. 757 
 
 
18) woda przeznaczona do spożycia przez ludzi: 
a) wodę w stanie pierwotnym lub po uzdatnieniu, przeznaczoną do picia, przygotowania żywności lub innych celów 
domowych, niezależnie od jej pochodzenia i od tego, czy jest dostarczana z sieci dystrybucyjnej, cystern, w butelkach 
lub pojemnikach, 
b) wodę wykorzystywaną przez przedsiębiorstwo produkcji żywności do wytworzenia, przetworzenia, konserwowa-
nia lub wprowadzania do obrotu produktów albo substancji przeznaczonych do spożycia przez ludzi; 
19) wodomierz główny – przyrząd pomiarowy mierzący ilość pobranej wody, znajdujący się na każdym przyłączu wodo-
ciągowym; 
20) zbiorowe odprowadzanie ścieków – działalność polegającą na odprowadzaniu i oczyszczaniu ścieków, prowadzoną 
przez przedsiębiorstwo wodociągowo-kanalizacyjne; 
21) zbiorowe zaopatrzenie w wodę – działalność polegającą na ujmowaniu, uzdatnianiu i dostarczaniu wody, prowadzoną 
przez przedsiębiorstwo wodociągowo-kanalizacyjne. 
Art. 3.
 1. Zbiorowe zaopatrzenie w wodę i zbiorowe odprowadzanie ścieków jest zadaniem własnym gminy. 
2. W razie wspólnego wykonywania przez gminy zadania, o którym mowa w ust. 1, określone w ustawie prawa i obo-
wiązki organów gminy wykonują odpowiednio właściwe organy: 
1) 
związku międzygminnego; 
2) 
gminy wskazanej w porozumieniu międzygminnym. 
3.
2)
 Gmina ustala kierunki rozwoju sieci w strategii rozwoju gminy lub strategii rozwoju ponadlokalnego. 
Art. 4.
 (uchylony) 
Rozdział 2 
Zasady zbiorowego zaopatrzenia w wodę i zbiorowego odprowadzania ścieków 
Art. 5.
 1. Przedsiębiorstwo wodociągowo-kanalizacyjne ma obowiązek zapewnić zdolność posiadanych urządzeń wodo-
ciągowych i urządzeń kanalizacyjnych do realizacji dostaw wody w wymaganej ilości i pod odpowiednim ciśnieniem oraz 
dostaw wody i odprowadzania ścieków w sposób ciągły i niezawodny, a także zapewnić należytą jakość dostarczanej wody 
i odprowadzanych ścieków. 
1a. Przedsiębiorstwo wodociągowo-kanalizacyjne jest obowiązane do prowadzenia regularnej wewnętrznej kontroli 
jakości wody. 
1b. Wymóg zapewnienia dostaw pod odpowiednim ciśnieniem, o którym mowa w ust. 1, dotyczy wyłącznie dostaw 
wody z sieci. 
2. Jeżeli umowa o zaopatrzenie w wodę lub odprowadzanie ścieków nie stanowi inaczej, odbiorca usług odpowiada za 
zapewnienie niezawodnego działania posiadanych instalacji i przyłączy wodociągowych lub instalacji i przyłączy kanaliza-
cyjnych z urządzeniem pomiarowym włącznie. 
Art. 6.
 1. Dostarczanie wody lub odprowadzanie ścieków odbywa się na podstawie pisemnej umowy o zaopatrzenie 
w wodę lub odprowadzanie ścieków zawartej między przedsiębiorstwem wodociągowo-kanalizacyjnym a odbiorcą usług. 
1a. Do zakupu wody lub wprowadzania przez przedsiębiorstwo wodociągowo-kanalizacyjne ścieków do urządzeń 
kanalizacyjnych niebędących w jego posiadaniu stosuje się przepisy Kodeksu cywilnego. 
2. Przedsiębiorstwo wodociągowo-kanalizacyjne jest obowiązane do zawarcia umowy o zaopatrzenie w wodę lub od-
prowadzanie ścieków z osobą, której nieruchomość została przyłączona do sieci i która wystąpiła z pisemnym wnioskiem 
o zawarcie umowy. 
3. Umowa, o której mowa w ust. 1, zawiera w szczególności postanowienia dotyczące: 
1) 
ilości i jakości świadczonych usług wodociągowych lub kanalizacyjnych oraz warunków ich świadczenia; 
2) 
sposobu i terminów wzajemnych rozliczeń; 
3) 
praw i obowiązków stron umowy; 
                                                          
2)
 W brzmieniu ustalonym przez art. 19 pkt 1 ustawy z dnia 7 lipca 2023 r. o zmianie ustawy o planowaniu i zagospodarowaniu prze-
strzennym oraz niektórych innych ustaw (Dz. U. poz. 1688), która weszła w życie z dniem 24 września 2023 r. 
  
Dziennik Ustaw 
– 6 – 
Poz. 757 
 
 
3a) warunków usuwania awarii przyłączy wodociągowych lub przyłączy kanalizacyjnych będących w posiadaniu odbiorcy 
usług; 
4) 
procedur i warunków kontroli urządzeń wodociągowych i urządzeń kanalizacyjnych; 
5) 
ustaleń zawartych w zezwoleniu, o których mowa w art. 18; 
6) 
okresu obowiązywania umowy oraz odpowiedzialności stron za niedotrzymanie warunków umowy, w tym warunków 
wypowiedzenia. 
4. Umowa, o której mowa w ust. 1, może być zawarta z osobą, która posiada tytuł prawny do korzystania z nieruchomości, 
do której ma być dostarczana woda lub z której mają być odprowadzane ścieki, albo z osobą, która korzysta z nieruchomości 
o nieuregulowanym stanie prawnym. 
5. Jeżeli nieruchomość jest zabudowana budynkiem wielolokalowym lub budynkami wielolokalowymi, umowa, o której 
mowa w ust. 1, jest zawierana z ich właścicielem lub z zarządcą. 
6. Na wniosek właściciela lub zarządcy budynku wielolokalowego lub budynków wielolokalowych przedsiębiorstwo 
wodociągowo-kanalizacyjne zawiera umowę, o której mowa w ust. 1, także z osobą korzystającą z lokalu wskazaną we wniosku, 
jeżeli: 
1) 
instalacja wodociągowa w budynku jest wyposażona w wodomierze, zainstalowane zgodnie z obowiązującymi warun-
kami technicznymi, przy wszystkich punktach czerpalnych; 
2) 
jest możliwy odczyt wskazań wodomierzy w terminie uzgodnionym przez przedsiębiorstwo wodociągowo-kanaliza-
cyjne z właścicielem lub zarządcą; 
3) 
właściciel lub zarządca rozlicza, zgodnie z art. 26 ust. 3, różnicę wskazań między wodomierzem głównym a sumą 
wskazań wodomierzy zainstalowanych przy punktach czerpalnych wody; 
4) 
właściciel lub zarządca na podstawie umowy, o której mowa w ust. 1, reguluje należności wynikające z różnicy wska-
zań między wodomierzem głównym a sumą wskazań wodomierzy zainstalowanych przy punktach czerpalnych wody; 
5) 
właściciel lub zarządca określa warunki utrzymania wodomierzy zainstalowanych przy punktach czerpalnych oraz 
warunki pobierania wody z punktów czerpalnych znajdujących się poza lokalami; 
6) 
został uzgodniony z właścicielem lub zarządcą sposób przerwania dostarczania wody do lokalu bez zakłócania dostaw 
wody do pozostałych lokali; w szczególności przez możliwość przerwania dostarczania wody do lokalu rozumie się 
założenie plomb na zamkniętych zaworach odcinających dostarczanie wody do lokalu; 
7) 
został uzgodniony z właścicielem lub zarządcą sposób przerywania dostarczania wody z punktów czerpalnych znajdu-
jących się poza lokalami, bez zakłócania dostaw wody do lokali. 
6a. Właściciel lub zarządca przed złożeniem wniosku, o którym mowa w ust. 6, jest obowiązany do poinformowania 
osób korzystających z lokali o zasadach rozliczeń, o których mowa w ust. 6 pkt 3 i 4, oraz o obowiązku regulowania dodat-
kowych opłat wynikających z taryf za dokonywane przez przedsiębiorstwo wodociągowo-kanalizacyjne rozliczenie. 
7. Przedsiębiorstwo wodociągowo-kanalizacyjne może wyrazić zgodę na zawarcie umowy z osobą korzystającą z lokalu, 
w budynkach, o których mowa w ust. 5, w przypadku gdy nie są spełnione warunki, o których mowa w ust. 6. 
8. W przypadku, o którym mowa w ust. 5, właściciel lub zarządca budynku wielolokalowego lub budynków wielo-
lokalowych jest uprawniony do zainstalowania wodomierzy przy wszystkich punktach czerpalnych wody w danym budynku. 
Osoba korzystająca z lokalu jest obowiązana udostępnić lokal w celu zainstalowania wodomierzy oraz dokonywania ich 
odczytów, legalizacji, konserwacji i wymiany. 
Art. 7.
 Osoby reprezentujące przedsiębiorstwo wodociągowo-kanalizacyjne, po okazaniu legitymacji służbowej i pisemnego 
upoważnienia, mają prawo wstępu na teren nieruchomości lub do obiektu budowlanego należących do osób, o których mowa 
w art. 6 ust. 2 i 4–7, w celu: 
1) 
zainstalowania lub demontażu wodomierza głównego; 
2) 
przeprowadzenia kontroli urządzenia pomiarowego, wodomierza głównego lub wodomierzy zainstalowanych przy 
punktach czerpalnych i dokonania odczytu ich wskazań oraz dokonania badań i pomiarów; 
3) 
przeprowadzenia przeglądów i napraw urządzeń posiadanych przez to przedsiębiorstwo; 
4) 
sprawdzenia ilości i jakości ścieków wprowadzanych do sieci; 
  
Dziennik Ustaw 
– 7 – 
Poz. 757 
 
 
5) 
odcięcia przyłącza wodociągowego lub przyłącza kanalizacyjnego lub założenia plomb na zamkniętych zaworach odcinają-
cych dostarczanie wody do lokalu; 
6) 
usunięcia awarii przyłącza wodociągowego lub przyłącza kanalizacyjnego, jeżeli umowa, o której mowa w art. 6 ust. 1, 
tak stanowi. 
Art. 8.
 1. Przedsiębiorstwo wodociągowo-kanalizacyjne może odciąć dostawę wody lub zamknąć przyłącze kanaliza-
cyjne, jeżeli: 
1) 
przyłącze wodociągowe lub przyłącze kanalizacyjne wykonano niezgodnie z przepisami prawa; 
2) 
odbiorca usług nie uiścił należności za pełne dwa okresy obrachunkowe, następujące po dniu otrzymania upomnienia 
w sprawie uregulowania zaległej opłaty; 
3) 
jakość wprowadzanych ścieków nie spełnia wymogów określonych w przepisach prawa lub stwierdzono celowe uszko-
dzenie albo pominięcie urządzenia pomiarowego; 
4) 
został stwierdzony nielegalny pobór wody lub nielegalne odprowadzanie ścieków, to jest bez zawarcia umowy, jak 
również przy celowo uszkodzonych albo pominiętych wodomierzach lub urządzeniach pomiarowych. 
2. Przedsiębiorstwo wodociągowo-kanalizacyjne, które odcięło dostawę wody z przyczyny, o której mowa w ust. 1 
pkt 2, jest obowiązane do równoczesnego udostępnienia zastępczego punktu poboru wody przeznaczonej do spożycia przez 
ludzi i poinformowania o możliwościach korzystania z tego punktu. 
3. Przedsiębiorstwo wodociągowo-kanalizacyjne o zamiarze odcięcia dostawy wody lub zamknięcia przyłącza kanali-
zacyjnego oraz o miejscach i sposobie udostępniania zastępczych punktów poboru wody zawiadamia 
powiatowego inspek-
tora sanitarnego
3)
, wójta (burmistrza, prezydenta miasta) oraz odbiorcę usług co najmniej na 20 dni przed planowanym 
terminem odcięcia dostaw wody lub zamknięcia przyłącza kanalizacyjnego. 
Art. 9.
 1. Zabrania się wprowadzania ścieków bytowych i ścieków przemysłowych do urządzeń kanalizacyjnych prze-
znaczonych do odprowadzania wód opadowych lub roztopowych będących skutkiem opadów atmosferycznych, a także 
wprowadzania tych wód opadowych i roztopowych oraz wód drenażowych do kanalizacji sanitarnej. 
2. Zabrania się wprowadzania do urządzeń kanalizacyjnych: 
1) 
odpadów stałych, które mogą powodować zmniejszenie przepustowości przewodów kanalizacyjnych, a w szczególności 
żwiru, piasku, popiołu, szkła, wytłoczyn, drożdży, szczeciny, ścinków skór, tekstyliów, włókien, nawet jeżeli znajdują 
się one w stanie rozdrobnionym; 
2) 
odpadów płynnych niemieszających się z wodą, a w szczególności sztucznych żywic, lakierów, mas bitumicznych, 
smół i ich emulsji, mieszanin cementowych; 
3) 
substancji palnych i wybuchowych, których punkt zapłonu znajduje się w temperaturze poniżej 85 ºC, a w szczególności 
benzyn, nafty, oleju opałowego, karbidu, trójnitrotoluenu; 
4) 
substancji żrących i toksycznych, a w szczególności mocnych kwasów i zasad, formaliny, siarczków, cyjanków oraz 
roztworów amoniaku, siarkowodoru i cyjanowodoru; 
5) 
odpadów i ścieków z hodowli zwierząt, a w szczególności gnojówki, gnojowicy, obornika, ścieków z kiszonek; 
6) 
ścieków zawierających chorobotwórcze drobnoustroje pochodzące z: 
a) obiektów, w których są leczeni chorzy na choroby zakaźne, 
b) stacji krwiodawstwa, 
c) zakładów leczniczych dla zwierząt, w których zwierzęta są leczone stacjonarnie na choroby zakaźne, 
d) laboratoriów prowadzących badania z materiałem zakaźnym pochodzącym od zwierząt. 
3. Przedsiębiorstwo wodociągowo-kanalizacyjne jest obowiązane do prowadzenia regularnej kontroli ilości i jakości 
odprowadzanych ścieków bytowych i ścieków przemysłowych oraz kontroli przestrzegania warunków wprowadzania ście-
ków do urządzeń kanalizacyjnych. 
                                                          
3)
 Obecnie państwowego powiatowego inspektora sanitarnego, na podstawie art. 5 ustawy z dnia 1 marca 2002 r. o zmianie ustawy 
o Inspekcji Sanitarnej oraz zmianie innych ustaw (Dz. U. poz. 329), która weszła w życie z dniem 27 kwietnia 2002 r. 
  
Dziennik Ustaw 
– 8 – 
Poz. 757 
 
 
Art. 10.
 Dostawca ścieków przemysłowych wprowadzanych do urządzeń kanalizacyjnych jest obowiązany do: 
1) 
niezwłocznego powiadomienia właściciela urządzeń kanalizacyjnych o awarii powodującej zrzut niebezpiecznych sub-
stancji do urządzeń kanalizacyjnych, w celu podjęcia odpowiednich przedsięwzięć zmniejszających skutki awarii; 
2) 
instalowania niezbędnych urządzeń podczyszczających ścieki przemysłowe i prawidłowej eksploatacji tych urządzeń; 
3) 
umożliwienia właścicielowi urządzeń kanalizacyjnych dostępu w każdym czasie do miejsc kontroli ilości i jakości 
ścieków przemysłowych wprowadzanych do tych urządzeń oraz przeprowadzania kontroli sieci i urządzeń do pod-
czyszczania ścieków będących własnością odbiorcy usług; 
4) 
wewnętrznej kontroli przestrzegania dopuszczalnych ilości i natężeń dopływu ścieków przemysłowych oraz ich wskaź-
ników zanieczyszczenia, w szczególności gdy wprowadzane ścieki przemysłowe stanowią więcej niż 10 % wszystkich 
ścieków komunalnych dopływających do oczyszczalni oraz gdy zanieczyszczenie w ściekach przemysłowych może 
stwarzać zagrożenia dla bezpieczeństwa lub zdrowia osób obsługujących urządzenia kanalizacyjne lub bezpieczeństwa 
konstrukcji budowlanych i wyposażenia technicznego urządzeń kanalizacyjnych lub procesu oczyszczania ścieków; 
5) 
udostępniania wyników wewnętrznej kontroli właścicielowi urządzeń kanalizacyjnych oraz informacji na temat posia-
danych urządzeń podczyszczających ścieki, a także rodzaju i źródeł substancji niebezpiecznych wprowadzanych do 
ścieków; 
6) 
zainstalowania urządzeń pomiarowych służących do określania ilości i jakości ścieków przemysłowych, na żądanie 
właściciela urządzeń kanalizacyjnych, jeżeli takie wymaganie jest uzasadnione możliwością wystąpienia zagrożeń dla 
bezpieczeństwa lub zdrowia osób obsługujących urządzenia kanalizacyjne lub bezpieczeństwa konstrukcji budow-
lanych i wyposażenia technicznego urządzeń kanalizacyjnych lub procesu oczyszczania ścieków. 
Art. 11.
 Minister właściwy do spraw gospodarki wodnej w porozumieniu z ministrem właściwym do spraw klimatu 
określi, w drodze rozporządzenia, sposób realizacji obowiązków dostawców ścieków przemysłowych oraz warunki wpro-
wadzania ścieków do urządzeń kanalizacyjnych, w tym dopuszczalne wartości wskaźników zanieczyszczeń w ściekach 
przemysłowych wprowadzanych do urządzeń kanalizacyjnych oraz sposób sprawowania kontroli ilości i jakości ścieków, 
biorąc pod uwagę: 
1) 
bezpieczeństwo i zdrowie osób obsługujących urządzenia kanalizacyjne; 
2) 
ochronę konstrukcji budowlanych i wyposażenia technicznego urządzeń kanalizacyjnych; 
3) 
podatność mieszaniny ścieków przemysłowych i ścieków bytowych na mechaniczno-biologiczne procesy oczyszczania; 
4) 
ochronę przed zanieczyszczeniem wód lub ziemi, do których są odprowadzane ścieki komunalne, a w szczególności 
spełnienie wymagań jakościowych odnoszących się do tych ścieków; 
5) 
możliwość bezpiecznego dla środowiska wykorzystania osadów z oczyszczalni ścieków obsługującej zbiorczy system 
kanalizacyjny ścieków komunalnych; 
6) 
zróżnicowanie w czasie warunków, jakie należy spełnić przy wprowadzaniu do urządzeń kanalizacyjnych ścieków zawie-
rających substancje szczególnie szkodliwe dla środowiska wodnego określone na podstawie odrębnych przepisów. 
Art. 12.
 1. Nadzór nad jakością wody przeznaczonej do spożycia przez ludzi sprawują organy Państwowej Inspekcji 
Sanitarnej na zasadach określonych w przepisach o Państwowej Inspekcji Sanitarnej, z zastrzeżeniem art. 12b. 
2. Każdy materiał i wyrób używany do uzdatniania wody przeznaczonej do spożycia przez ludzi powinien posiadać 
pozytywną ocenę higieniczną państwowego powiatowego inspektora sanitarnego. 
3. Zastosowanie nowych technologii uzdatniania wody przeznaczonej do spożycia przez ludzi wymaga zgody państwo-
wego wojewódzkiego inspektora sanitarnego. 
4. Badanie pobranych próbek wody przeznaczonej do spożycia przez ludzi mogą wykonywać laboratoria Państwowej 
Inspekcji Sanitarnej lub inne laboratoria o udokumentowanym systemie jakości prowadzonych badań wody, zatwierdzonym 
przez Państwową Inspekcję Sanitarną. 
5. Wójt (burmistrz, prezydent miasta) jest obowiązany do informowania mieszkańców o jakości wody przeznaczonej 
do spożycia przez ludzi. 
Art. 12a.
 1. Udokumentowany system jakości prowadzonych badań wody, o którym mowa w art. 12 ust. 4, powinien 
być zgodny z wymaganiami zawartymi w aktualnym wydaniu normy PN-EN ISO/IEC-17025. 
  
Dziennik Ustaw 
– 9 – 
Poz. 757 
 
 
2. Zatwierdzenie, o którym mowa w art. 12 ust. 4, jest dokonywane każdego roku przez właściwego państwowego 
powiatowego lub państwowego granicznego inspektora sanitarnego na podstawie: 
1) 
zaświadczenia potwierdzającego przeszkolenie przez organy Państwowej Inspekcji Sanitarnej osób pobierających 
próbki wody do badań albo certyfikatu laboratorium w zakresie pobierania próbek wody; 
2) 
wykazu badań prowadzonych przez laboratorium, charakterystyki metod badawczych oraz dokumentacji potwierdza-
jącej poprawność badań, o których mowa w ust. 3; 
3) 
zestawienia wyników i oceny badań biegłości wykonanych nie później niż dwa lata od dnia wystąpienia o zatwierdzenie. 
3. Określa się dwustopniowy system zapewnienia jakości prowadzonych badań, obejmujący kontrolę jakości wyników 
badań: 
1) 
wewnętrzną; 
2) 
zewnętrzną, realizowaną przez udział w badaniach biegłości. 
4. W przypadku zmiany wydania normy PN-EN ISO/IEC-17025 zatwierdzenie, o którym mowa w art. 12 ust. 4, jest 
dokonywane zgodnie z normą obowiązującą w momencie wykonywania badań biegłości. 
5. Organizator badań biegłości powinien postępować zgodnie z wymaganiami zawartymi w aktualnym wydaniu normy 
PN-EN ISO/IEC 17043. 
6. Właściwy państwowy powiatowy lub państwowy graniczny inspektor sanitarny może dokonać kontroli laboratorium 
przed zatwierdzeniem, o którym mowa w art. 12 ust. 4, w zakresie zgodności systemu jakości prowadzonych badań z wy-
maganiami zawartymi w normie PN-EN ISO/IEC-17025. 
Art. 12b.
 1. Główny Inspektor Sanitarny w ramach sprawowanego nadzoru, o którym mowa w art. 12 ust. 1, publikuje 
co 3 lata sprawozdanie z badania jakości wody przeznaczonej do spożycia przez ludzi. 
2. Sprawozdanie, o którym mowa w ust. 1, zawiera zestawienie co najmniej wszystkich poszczególnych dostaw wody 
przekraczających średnio 1000 m
3
 dziennie lub umożliwiających zaopatrzenie w wodę ponad 5000 osób i obejmuje okres 
3 lat kalendarzowych. 
Art. 12c.
 1. Dopuszcza się stosowanie metody alternatywnej w zakresie badania wody przeznaczonej do spożycia 
przez ludzi w przypadku udokumentowania równoważności wyników badania wody przeprowadzonego metodą alterna-
tywną z wynikami badania wody przeprowadzonego metodą referencyjną. 
2. Uznanie metody alternatywnej w zakresie badania wody przeznaczonej do spożycia przez ludzi za równoważną 
z metodą referencyjną następuje zgodnie z aktualnym wydaniem normy PN-EN ISO 17994. 
3. Badania równoważności metody alternatywnej dokonuje się w krajowych laboratoriach akredytowanych. 
4. Dokumentacja badań równoważności metody alternatywnej jest przedkładana instytutowi badawczemu wykonującemu 
zadania z zakresu zdrowia publicznego, w celu sprawdzenia jej kompletności i poprawności w odniesieniu do wymagań 
aktualnego wydania normy PN-EN ISO 17994 oraz zachowania spełnienia wymagania określonego w ust. 3. 
5. Minister właściwy do spraw zdrowia po uzyskaniu pozytywnej oceny instytutu, o której mowa w ust. 4, przedstawia 
Komisji Europejskiej informacje dotyczące metody oraz jej równoważności wraz z dokumentacją, o której mowa w ust. 4.
 
Art. 13.
 Minister właściwy do spraw zdrowia, w porozumieniu z ministrem właściwym do spraw gospodarki wodnej, 
określi, w drodze rozporządzenia: 
1) 
wymagania dotyczące jakości wody przeznaczonej do spożycia przez ludzi, w tym wymagania bakteriologiczne, fizyko-
chemiczne, organoleptyczne, 
2) 
sposób oceny przydatności wody przeznaczonej do spożycia przez ludzi, 
3) 
minimalną częstotliwość i miejsca pobierania do badania próbek wody przeznaczonej do spożycia przez ludzi, 
4) 
zakres badania wody przeznaczonej do spożycia przez ludzi, 
5) 
program monitoringu jakości wody przeznaczonej do spożycia przez ludzi, 
6) 
sposób nadzoru nad materiałami i wyrobami stosowanymi w procesach uzdatniania i dystrybucji wody przeznaczonej 
do spożycia przez ludzi, 
7) 
sposób nadzoru nad laboratoriami wykonującymi badania jakości wody przeznaczonej do spożycia przez ludzi, 
  
Dziennik Ustaw 
– 10 – 
Poz. 757 
 
 
8) 
sposób informowania konsumentów o jakości wody przeznaczonej do spożycia przez ludzi, 
9) 
sposób postępowania przed organami Państwowej Inspekcji Sanitarnej w przypadku, gdy woda przeznaczona do spożycia 
przez ludzi nie spełnia wymagań jakościowych 
– biorąc pod uwagę bezpieczeństwo i zdrowie ludzi. 
Art. 14.
 Minister właściwy do spraw wewnętrznych, w porozumieniu z Ministrem Obrony Narodowej i Ministrem 
Sprawiedliwości, dla jednostek organizacyjnych podległych tym ministrom może określić, w drodze rozporządzenia: 
1) 
warunki przyłączania nieruchomości do sieci oraz wymagania dotyczące urządzeń wodociągowych i urządzeń kanali-
zacyjnych będących w posiadaniu tych jednostek, 
2) 
szczegółowe sposoby kontroli urządzeń, o których mowa w pkt 1, 
3) 
warunki i tryb postępowania w sprawach zbiorowego zaopatrzenia w wodę oraz zbiorowego odprowadzania ścieków, 
4) 
warunki korzystania z sieci wodociągowych w przypadku prowadzenia działań ratowniczych, 
5) 
wymagania technologiczne dotyczące urządzeń wodociągowych i urządzeń kanalizacyjnych, 
6) 
wymagania dotyczące zasilania elektroenergetycznego, 
7) 
wymagania dotyczące zapewnienia ciągłości funkcjonowania urządzeń wodociągowych i urządzeń kanalizacyjnych, 
8) 
tryb i sposób kontroli stanu przygotowania urządzeń wodociągowych i urządzeń kanalizacyjnych 
– biorąc pod uwagę specyfikę jednostek organizacyjnych podległych tym ministrom.
 
Art. 15.
 1.
4)
 Przedsiębiorstwo wodociągowo-kanalizacyjne jest obowiązane zapewnić budowę urządzeń wodociągo-
wych i urządzeń kanalizacyjnych, ustalonych przez gminę w miejscowych planach zagospodarowania przestrzennego, w za-
kresie uzgodnionym w wieloletnim planie rozwoju i modernizacji, o którym mowa w art. 21 ust. 1. 
2. Realizację budowy przyłączy do sieci oraz studni wodomierzowej, pomieszczenia przewidzianego do lokalizacji 
wodomierza głównego i urządzenia pomiarowego zapewnia na własny koszt osoba ubiegająca się o przyłączenie nierucho-
mości do sieci. 
3. Koszty nabycia, zainstalowania i utrzymania wodomierza głównego ponosi przedsiębiorstwo wodociągowo-kanaliza-
cyjne, a urządzenia pomiarowego – odbiorca usług. 
4. Przedsiębiorstwo wodociągowo-kanalizacyjne jest obowiązane przyłączyć do sieci nieruchomość osoby ubiegającej 
się o przyłączenie nieruchomości do sieci, jeżeli są spełnione warunki przyłączenia określone w regulaminie, o którym 
mowa w art. 19, oraz istnieją techniczne możliwości świadczenia usług.
 
Rozdział 3 
Zasady udzielania zezwoleń na prowadzenie zbiorowego zaopatrzenia w wodę  
i zbiorowego odprowadzania ścieków oraz uchwalanie regulaminu 
Art. 16.
 1. Na prowadzenie zbiorowego zaopatrzenia w wodę lub zbiorowego odprowadzania ścieków jest wymagane 
uzyskanie zezwolenia wydawanego przez wójta (burmistrza, prezydenta miasta) w drodze decyzji. 
2. Zezwolenie może być wydane na wniosek przedsiębiorstwa wodociągowo-kanalizacyjnego, które: 
1) 
ma na terytorium Rzeczypospolitej Polskiej siedzibę i adres, oddział lub przedstawicielstwo w rozumieniu przepisów 
ustawy z dnia 6 marca 2018 r. o zasadach uczestnictwa przedsiębiorców zagranicznych i innych osób zagranicznych 
w obrocie gospodarczym na terytorium Rzeczypospolitej Polskiej (Dz. U. z 2022 r. poz. 470); 
2) 
posiada środki finansowe lub udokumentuje możliwość ich uzyskania w wysokości niezbędnej do prawidłowego pro-
wadzenia zbiorowego zaopatrzenia w wodę i zbiorowego odprowadzania ścieków; 
3) 
posiada środki techniczne odpowiednie do zakresu działalności, o której mowa w ust. 1. 
3. Nie mają obowiązku uzyskania zezwolenia gminne jednostki organizacyjne nieposiadające osobowości prawnej, 
prowadzące na obszarze własnej gminy działalność na zasadach określonych w ustawie. Gminne jednostki organizacyjne 
opracowują projekt regulaminu dostarczania wody i odprowadzania ścieków. 
                                                          
4)
 W brzmieniu ustalonym przez art. 19 pkt 2 ustawy, o której mowa w odnośniku 2. 
  
Dziennik Ustaw 
– 11 – 
Poz. 757 
 
 
Art. 17.
 1. Wniosek o udzielenie zezwolenia powinien zawierać: 
1) 
oznaczenie przedsiębiorstwa wodociągowo-kanalizacyjnego ubiegającego się o zezwolenie, jego siedzibę i adres; 
2) 
określenie przedmiotu i obszaru działalności; 
3) 
określenie środków technicznych i finansowych, jakimi dysponuje wnioskodawca ubiegający się o zezwolenie na pro-
wadzenie działalności objętej wnioskiem; 
4) 
informacje o wynikach ekonomicznych dotychczasowej działalności gospodarczej wnioskodawcy; 
5) 
informacje charakteryzujące poziom świadczonych usług w zakresie ilości, jakości oraz ciągłości dostarczania wody 
oraz odprowadzania ścieków; 
6) 
informacje o technologiach stosowanych lub przewidzianych do stosowania przy dostarczaniu wody oraz odprowadza-
niu i oczyszczaniu ścieków; 
7) 
określenie terminu podjęcia działalności objętej wnioskiem; 
8) 
numer w rejestrze przedsiębiorców w Krajowym Rejestrze Sądowym, o ile przedsiębiorca taki numer posiada, oraz 
numer identyfikacji podatkowej (NIP); 
9) 
projekt regulaminu dostarczania wody i odprowadzania ścieków. 
2. Minister właściwy do spraw gospodarki wodnej określi wzór wniosku, o którym mowa w ust. 1, w formie doku-
mentu elektronicznego w rozumieniu przepisów ustawy z dnia 17 lutego 2005 r. o informatyzacji działalności podmiotów 
realizujących zadania publiczne (Dz. U. z 2024 r. poz. 307). 
Art. 17a.
 Przed podjęciem decyzji w sprawie wydania zezwolenia wójt (burmistrz, prezydent miasta) może: 
1) 
wezwać przedsiębiorstwo wodociągowo-kanalizacyjne do uzupełnienia w wyznaczonym terminie, jednak nie krótszym 
niż 14 dni, brakującej dokumentacji poświadczającej, że spełnia ono warunki określone przepisami ustawy, wymagane 
do wykonywania zbiorowego zaopatrzenia w wodę lub zbiorowego odprowadzania ścieków; 
2) 
dokonać kontrolnego sprawdzenia faktów podanych we wniosku o udzielenie zezwolenia w celu stwierdzenia, czy 
przedsiębiorstwo wodociągowo-kanalizacyjne spełnia warunki wykonywania działalności objętej zezwoleniem. 
Art. 17b.
 Wójt (burmistrz, prezydent miasta) odmawia udzielenia zezwolenia lub może ograniczyć jego zakres w sto-
sunku do wniosku o udzielenie zezwolenia: 
1) 
gdy przedsiębiorstwo wodociągowo-kanalizacyjne nie spełnia warunków wykonywania działalności objętej zezwole-
niem określonych w ustawie; 
2) 
ze względu na zagrożenie obronności lub bezpieczeństwa państwa; 
3) 
ze względu na zagrożenie życia lub zdrowia ludzi, lub zagrożenie środowiska naturalnego; 
4) 
jeżeli w wyniku postępowania na podstawie przepisów o zamówieniach publicznych zawarta została przez gminę 
umowa na prowadzenie zbiorowego zaopatrzenia w wodę lub zbiorowego odprowadzania ścieków z innym przedsię-
biorstwem wodociągowo-kanalizacyjnym; 
5) 
jeżeli na obszarze gminy działalność w zakresie zbiorowego zaopatrzenia w wodę lub zbiorowego odprowadzania ście-
ków prowadzi gmina lub jej jednostka organizacyjna nieposiadająca osobowości prawnej. 
Art. 17c.
 1. Przedsiębiorstwo wodociągowo-kanalizacyjne, ubiegające się o zezwolenie w zakresie zbiorowego zaopatrzenia 
w wodę lub zbiorowego odprowadzania ścieków może wystąpić do wójta (burmistrza, prezydenta miasta) o przyrzeczenie 
wydania zezwolenia, zwane dalej „promesą”. 
2. W promesie wójt (burmistrz, prezydent miasta) może uzależnić udzielenie zezwolenia od spełnienia warunków wyko-
nywania działalności objętej zezwoleniem. 
3. W postępowaniu o udzielenie promesy stosuje się przepisy dotyczące udzielania zezwolenia. 
4. W promesie ustala się okres jej ważności, z tym że nie może on być krótszy niż 6 miesięcy. 
5. W przypadku śmierci przedsiębiorcy, w okresie ważności promesy nie można odmówić udzielenia zezwolenia objętego 
promesą właścicielowi przedsiębiorstwa w spadku w rozumieniu art. 3 ustawy z dnia 5 lipca 2018 r. o zarządzie sukcesyj-
nym przedsiębiorstwem osoby fizycznej i innych ułatwieniach związanych z sukcesją przedsiębiorstw (Dz. U. z 2021 r. 
poz. 170) albo, jeżeli przedsiębiorca był wspólnikiem spółki cywilnej, innemu wspólnikowi tej spółki, jeżeli przedłoży on 
pisemną zgodę właścicieli przedsiębiorstwa w spadku na udzielenie mu tego zezwolenia. 
  
Dziennik Ustaw 
– 12 – 
Poz. 757 
 
 
6. W okresie ważności promesy nie można odmówić udzielenia zezwolenia objętego promesą następcy nabywcy przed-
siębiorstwa w rozumieniu art. 45b ustawy z dnia 5 lipca 2018 r. o zarządzie sukcesyjnym przedsiębiorstwem osoby fizycznej 
i innych ułatwieniach związanych z sukcesją przedsiębiorstw, jeżeli przedłoży on pisemną zgodę przedsiębiorcy, któremu 
udzielono promesy oraz pozostałych nabywców przedsiębiorstwa na udzielenie mu tego zezwolenia. 
Art. 18.
 Zezwolenie powinno określać w szczególności: 
1) 
oznaczenie przedsiębiorstwa wodociągowo-kanalizacyjnego, jego siedzibę i adres; 
2) 
datę podjęcia działalności; 
3) 
przedmiot i obszar działalności; 
4) 
wymagania w zakresie jakości usług wodociągowo-kanalizacyjnych; 
5) 
warunki, zakres i tryb kontroli realizacji zezwolenia i przestrzegania regulaminu, o którym mowa w art. 19 ust. 3; 
6) 
warunki wprowadzania ograniczeń dostarczania wody w przypadku wystąpienia jej niedoboru; 
7) 
zobowiązanie do prowadzenia przez przedsiębiorstwo wodociągowo-kanalizacyjne racjonalnej gospodarki w zakresie 
działalności objętej zezwoleniem; 
8) 
warunki cofnięcia zezwolenia; 
9) 
warunki dotyczące okoliczności, w których zezwolenie może być cofnięte bez odszkodowania. 
Art. 18a.
 1. Wójt (burmistrz, prezydent miasta) cofa zezwolenie w przypadku, gdy: 
1) 
wydano prawomocne orzeczenie zakazujące przedsiębiorstwu wodociągowo-kanalizacyjnemu wykonywania działal-
ności gospodarczej objętej zezwoleniem; 
2) 
przedsiębiorstwo wodociągowo-kanalizacyjne przestało spełniać warunki określone przepisami prawa, wymagane do 
wykonywania działalności określonej w zezwoleniu; 
3) 
przedsiębiorstwo wodociągowo-kanalizacyjne nie usunęło, w wyznaczonym przez wójta (burmistrza, prezydenta mia-
sta) terminie, stanu faktycznego lub prawnego niezgodnego z przepisami prawa regulującymi działalność gospodarczą 
objętą zezwoleniem. 
2. Wójt (burmistrz, prezydent miasta) może cofnąć zezwolenie w przypadku, gdy: 
1) 
przepisy odrębne tak stanowią; 
2) 
przedsiębiorca nie podjął, mimo wezwania, lub zaprzestał wykonywania działalności określonej w zezwoleniu. 
3. Przedsiębiorstwo wodociągowo-kanalizacyjne, któremu cofnięto zezwolenie z przyczyn, o których mowa w ust. 1 
pkt 1, może ponownie wystąpić z wnioskiem o udzielenie zezwolenia w takim samym zakresie nie wcześniej niż po upływie 
3 lat od dnia wydania decyzji o cofnięciu zezwolenia. 
Art. 18b.
 1. Zezwolenie wydaje się na czas nieoznaczony. 
2. Zezwolenie może być wydane na czas oznaczony na wniosek przedsiębiorstwa wodociągowo-kanalizacyjnego. 
3. (uchylony) 
4. Wójt (burmistrz, prezydent miasta) prowadzi w formie elektronicznej ewidencję udzielonych i cofniętych zezwoleń. 
Art. 18c.
 Przedsiębiorstwo wodociągowo-kanalizacyjne jest obowiązane niezwłocznie zgłaszać wójtowi (burmistrzowi, 
prezydentowi miasta) wszelkie zmiany danych określonych w zezwoleniu. 
Art. 18d.
 Odmowa wydania zezwolenia, jego zmiana i cofnięcie następuje w drodze decyzji wójta (burmistrza, prezy-
denta miasta). 
Art. 18da.
 Wójt (burmistrz, prezydent miasta) przekazuje organowi regulacyjnemu kopię ostatecznej decyzji w spra-
wie wydania zezwolenia, jego zmiany albo cofnięcia w terminie 7 dni od dnia, w którym ta decyzja stała się ostateczna. Wraz 
z kopią ostatecznej decyzji w sprawie wydania zezwolenia przekazuje się kopię wniosku, o którym mowa w art. 17.
 
Art. 18e.
 1. Wójt (burmistrz, prezydent miasta) jest uprawniony do kontroli działalności gospodarczej przedsiębiorstwa 
wodociągowo-kanalizacyjnego w zakresie zgodności wykonywanej działalności z udzielonym zezwoleniem. 
2. Czynności kontrolne przeprowadza się na podstawie upoważnienia wydanego przez wójta (burmistrza, prezydenta 
miasta). 
  
Dziennik Ustaw 
– 13 – 
Poz. 757 
 
 
3. Osoby upoważnione do dokonania kontroli są uprawnione w szczególności do: 
1) 
wstępu na teren przedsiębiorstwa wodociągowo-kanalizacyjnego w dniach i godzinach, w których jest lub powinna 
być wykonywana działalność objęta zezwoleniem; 
2) 
żądania ustnych lub pisemnych wyjaśnień, okazania dokumentów lub innych nośników informacji oraz udostępniania 
danych mających związek z przedmiotem kontroli. 
4. Czynności kontrolnych dokonuje się wyłącznie w obecności osoby uprawnionej do reprezentowania przedsiębior-
stwa wodociągowo-kanalizacyjnego lub osoby upoważnionej do reprezentowania go podczas kontroli. 
5. Wójt (burmistrz, prezydent miasta) może upoważnić do dokonywania kontroli, o której mowa w ust. 1, inny organ 
administracji wyspecjalizowany w kontroli danego rodzaju działalności. Przepisy ust. 2–4 stosuje się odpowiednio. 
6.
 
Do kontroli działalności gospodarczej przedsiębiorstwa wodociągowo-kanalizacyjnego stosuje się przepisy rozdziału 5 
ustawy z dnia 6 marca 2018 r. – Prawo przedsiębiorców. 
Art. 19.
 1. Rada gminy, na podstawie projektów regulaminów dostarczania wody i odprowadzania ścieków opracowanych 
przez przedsiębiorstwa wodociągowo-kanalizacyjne, przygotowuje projekt regulaminu dostarczania wody i odprowadzania 
ścieków oraz przekazuje go do zaopiniowania organowi regulacyjnemu, zawiadamiając o tym przedsiębiorstwa wodociągowo-
-kanalizacyjne. 
2. Organ regulacyjny opiniuje projekt regulaminu dostarczania wody i odprowadzania ścieków w zakresie zgodności 
z przepisami ustawy i wydaje, w drodze postanowienia, na które służy zażalenie, opinię nie później niż w terminie miesiąca 
od dnia doręczenia tego projektu. 
3. Rada gminy uchwala regulamin dostarczania wody i odprowadzania ścieków. 
4. Regulamin dostarczania wody i odprowadzania ścieków jest aktem prawa miejscowego. 
5. Regulamin dostarczania wody i odprowadzania ścieków określa prawa i obowiązki przedsiębiorstwa wodociągowo-
-kanalizacyjnego oraz odbiorców usług, w tym: 
1) 
minimalny poziom usług świadczonych przez przedsiębiorstwo wodociągowo-kanalizacyjne w zakresie dostarczania 
wody i odprowadzania ścieków; 
2) 
warunki i tryb zawierania umów z odbiorcami usług; 
3) 
sposób rozliczeń w oparciu o ceny i stawki opłat ustalone w taryfach; 
4) 
warunki przyłączania do sieci; 
5) 
warunki techniczne określające możliwości dostępu do usług wodociągowo-kanalizacyjnych; 
6) 
sposób dokonywania przez przedsiębiorstwo wodociągowo-kanalizacyjne odbioru wykonanego przyłącza; 
7) 
sposób postępowania w przypadku niedotrzymania ciągłości usług i odpowiednich parametrów dostarczanej wody 
i wprowadzanych do sieci kanalizacyjnej ścieków; 
8) 
standardy obsługi odbiorców usług, w tym sposoby załatwiania reklamacji oraz wymiany informacji dotyczących 
w szczególności zakłóceń w dostawie wody i odprowadzaniu ścieków; 
9) 
warunki dostarczania wody na cele przeciwpożarowe. 
6. Rada gminy przekazuje wojewodzie uchwałę w sprawie regulaminu dostarczania wody i odprowadzania ścieków 
wraz z opinią, o której mowa w ust. 2. 
Art. 19a.
 1. Na pisemny wniosek podmiotu ubiegającego się o przyłączenie do sieci przedsiębiorstwo wodociągowo- 
-kanalizacyjne jest obowiązane wydać warunki przyłączenia do sieci albo uzasadnić odmowę ich wydania, w terminie:  
1) 
21 dni – od dnia złożenia wniosku o wydanie warunków przyłączenia do sieci, w przypadku budynków mieszkalnych 
jednorodzinnych, w tym znajdujących się w zabudowie zagrodowej;  
2) 
45 dni – od dnia złożenia wniosku o wydanie warunków przyłączenia do sieci, w pozostałych przypadkach.  
2. W szczególnie uzasadnionych przypadkach przedsiębiorstwo wodociągowo-kanalizacyjne może przedłużyć terminy 
określone w ust. 1, odpowiednio o kolejne 21 albo 45 dni, po uprzednim zawiadomieniu podmiotu ubiegającego się o przy-
łączenie do sieci z podaniem uzasadnienia przyczyn tego przedłużenia.  
3. Przedsiębiorstwo wodociągowo-kanalizacyjne jest obowiązane potwierdzić pisemnie złożenie przez podmiot ubie-
gający się o przyłączenie do sieci wniosku o wydanie warunków przyłączenia do sieci, określając w szczególności datę jego 
złożenia.  
  
Dziennik Ustaw 
– 14 – 
Poz. 757 
 
 
4. Wniosek o wydanie warunków przyłączenia do sieci zawiera co najmniej:  
1) 
imię i nazwisko lub nazwę oraz adres zamieszkania lub siedziby podmiotu ubiegającego się o przyłączenie do sieci;  
2) 
wskazanie lokalizacji nieruchomości lub obiektu, który ma zostać przyłączony do sieci, w tym jego adres i numer 
działki ewidencyjnej, na której się znajduje;  
3) 
informacje o przeznaczeniu i sposobie wykorzystywania nieruchomości lub obiektu, który ma zostać przyłączony do 
sieci; 
4) 
określenie dobowego zapotrzebowania na wodę z podziałem na wodę do celów bytowych, technologicznych, przeciw-
pożarowych oraz innych, z uwzględnieniem przepływów średniodobowych i maksymalnych godzinowych oraz wiel-
kości ładunku zanieczyszczeń;  
5) 
określenie ilości i jakości odprowadzanych ścieków z podziałem na ścieki bytowe i przemysłowe;  
6) 
plan zabudowy lub szkic sytuacyjny, określający usytuowanie przyłącza w stosunku do istniejącej sieci wodociągowej 
lub kanalizacyjnej oraz innych obiektów i sieci uzbrojenia terenu.  
5. Do terminów określonych w ust. 1 i 2 nie wlicza się terminów przewidzianych w przepisach prawa do dokonania 
określonych czynności, terminów na uzupełnienie wniosku o wydanie warunków przyłączenia do sieci, okresów innych 
opóźnień spowodowanych z winy podmiotu wnioskującego o przyłączenie do sieci albo z przyczyn niezależnych od przed-
siębiorstwa wodociągowo-kanalizacyjnego. 
6. Sporządzenie planu sytuacyjnego, o którym mowa w art. 29a ust. 1 ustawy z dnia 7 lipca 1994 r. – Prawo budowlane 
(Dz. U. z 2024 r. poz. 725), uwzględniającego warunki przyłączenia do sieci wydane przez przedsiębiorstwo wodociągowo-
-kanalizacyjne upoważnia podmiot ubiegający się o przyłączenie do sieci lub inny podmiot działający z jego upoważnienia 
lub na jego zlecenie do wykonania przyłącza wodociągowego lub przyłącza kanalizacyjnego zgodnie z tym planem. 
 
7. Warunki przyłączenia do sieci wydane przez przedsiębiorstwo wodociągowo-kanalizacyjne są ważne przez okres 
2 lat od dnia ich wydania.  
8. Przedsiębiorstwo wodociągowo-kanalizacyjne nie może odmówić odbioru przyłącza wodociągowego lub przyłącza 
kanalizacyjnego wykonanego, zgodnie z warunkami przyłączenia do sieci wydanymi przez to przedsiębiorstwo.  
9. Warunkiem dokonania odbioru przez przedsiębiorstwo wodociągowo-kanalizacyjne przyłącza wodociągowego lub 
przyłącza kanalizacyjnego, wykonanego zgodnie z warunkami przyłączenia do sieci wydanymi przez to przedsiębiorstwo, 
nie może być uzyskanie pozwolenia na budowę albo dokonanie zgłoszenia robót budowlanych, jeżeli nie są one wymagane 
na podstawie przepisów ustawy z dnia 7 lipca 1994 r. – Prawo budowlane.  
10. Nie pobiera się opłat za:  
1) 
wydanie warunków przyłączenia do sieci, a także za ich zmianę, aktualizację lub przeniesienie na inny podmiot;  
2) 
odbiór przyłącza wodociągowego lub przyłącza kanalizacyjnego przez przedsiębiorstwo wodociągowo-kanalizacyjne, 
a także za włączenie przyłącza wodociągowego lub przyłącza kanalizacyjnego do sieci wodociągowej albo kanaliza-
cyjnej oraz za inne zezwolenia z tym związane. 
Rozdział 4 
Zasady ustalania taryf za zbiorowe zaopatrzenie w wodę i zbiorowe odprowadzanie ścieków 
Art. 20.
 1. Przedsiębiorstwo wodociągowo-kanalizacyjne określa taryfę na okres 3 lat. 
2. Przedsiębiorstwo wodociągowo-kanalizacyjne określa taryfę na podstawie niezbędnych przychodów po dokonaniu 
ich alokacji na poszczególne taryfowe grupy odbiorców usług. 
3. Ceny i stawki opłat określone w taryfie są różnicowane dla poszczególnych taryfowych grup odbiorców usług na 
podstawie udokumentowanych różnic kosztów zbiorowego zaopatrzenia w wodę i zbiorowego odprowadzania ścieków. 
4. Przedsiębiorstwa wodociągowo-kanalizacyjne ustalają niezbędne przychody, o których mowa w ust. 2, uwzględnia-
jąc w szczególności: 
1) 
koszty związane ze świadczeniem usług, poniesione w latach obrachunkowych obowiązywania poprzedniej taryfy, 
ustalone na podstawie ewidencji księgowej, z uwzględnieniem planowanych zmian tych kosztów w okresie obowiązy-
wania taryfy; 
2) 
zmiany warunków ekonomicznych oraz wielkość usług i warunki ich świadczenia; 
3) 
koszty wynikające z planowanych wydatków inwestycyjnych, na podstawie planów, o których mowa w art. 21 ust. 1. 
  
Dziennik Ustaw 
– 15 – 
Poz. 757 
 
 
5. Ewidencja księgowa, o której mowa w ust. 4 pkt 1, powinna w szczególności umożliwiać: 
1) 
wydzielenie kosztów stałych i zmiennych, przychodów związanych z poszczególnymi rodzajami działalności przed-
siębiorstwa wodociągowo-kanalizacyjnego, a także w odniesieniu do poszczególnych taryf; 
2) 
ustalenie kosztów związanych z działalnością inwestycyjną w poprzednich 3 latach obrachunkowych, z tym że jeżeli 
okres prowadzenia działalności przez przedsiębiorstwo wodociągowo-kanalizacyjne w zakresie zbiorowego zaopatrzenia 
w wodę lub zbiorowego odprowadzania ścieków jest krótszy niż 3 lata obrachunkowe, ustalenie tych kosztów obejmuje 
okres liczony od dnia rozpoczęcia tej działalności; 
3) 
dokonanie alokacji niezbędnych przychodów według taryfowych grup odbiorców usług. 
Art. 21.
 1. Przedsiębiorstwo wodociągowo-kanalizacyjne opracowuje wieloletni plan rozwoju i modernizacji urządzeń 
wodociągowych i urządzeń kanalizacyjnych będących w jego posiadaniu, zwany dalej „planem”. 
2. Plan określa w szczególności: 
1) 
planowany zakres usług wodociągowo-kanalizacyjnych; 
2) 
przedsięwzięcia rozwojowo-modernizacyjne w poszczególnych latach; 
3) 
przedsięwzięcia racjonalizujące zużycie wody oraz wprowadzanie ścieków; 
4) 
nakłady inwestycyjne w poszczególnych latach; 
5) 
sposoby finansowania planowanych inwestycji; 
6) 
planowany sposób realizacji krajowego programu oczyszczania ścieków komunalnych, jeżeli przedsiębiorstwo wodo-
ciągowo-kanalizacyjne świadczy usługi na obszarze aglomeracji wyznaczonej na podstawie art. 87 ust. 1 ustawy z dnia 
20 lipca 2017 r. – Prawo wodne, ujętej w krajowym programie oczyszczania ścieków komunalnych. 
3.
5)
 Plan powinien być zgodny z kierunkami rozwoju gminy określonymi w strategii rozwoju gminy lub strategii 
rozwoju ponadlokalnego, ustaleniami miejscowych planów zagospodarowania przestrzennego oraz ustaleniami zezwolenia 
wydanego przedsiębiorstwu wodociągowo-kanalizacyjnemu na prowadzenie zbiorowego zaopatrzenia w wodę i zbioro-
wego odprowadzania ścieków. 
4. Przedsiębiorstwo wodociągowo-kanalizacyjne przedkłada plan wójtowi (burmistrzowi, prezydentowi miasta), który 
sprawdza, czy spełnia on warunki określone w ust. 3. 
4a. Wójt, burmistrz lub prezydent miasta przekazuje plan do zaopiniowania dyrektorowi regionalnego zarządu 
gospodarki wodnej Państwowego Gospodarstwa Wodnego Wody Polskie, który przedstawia opinię w zakresie, o którym 
mowa w ust. 2 pkt 6, a także w zakresie wpływu planu na wysokość taryf, w terminie 14 dni od dnia otrzymania planu. 
5. Plan spełniający warunki określone w ust. 3 rada gminy uchwala w terminie 3 miesięcy od dnia przedłożenia planu 
wójtowi (burmistrzowi, prezydentowi miasta). 
6. W przypadku niepodjęcia uchwały w terminie, o którym mowa w ust. 5, plan stanowi podstawę do określenia i jedno-
razowego zatwierdzenia taryf. 
7. Obowiązek opracowania planu nie dotyczy przedsiębiorstw wodociągowo-kanalizacyjnych, które nie planują budowy 
urządzeń wodociągowych lub urządzeń kanalizacyjnych. 
Art. 22.
 Przedsiębiorstwo wodociągowo-kanalizacyjne obciąża gminę na podstawie cen i stawek opłat ustalonych 
w taryfie za: 
1) 
wodę pobraną z publicznych studni i zdrojów ulicznych; 
2) 
wodę zużytą do zasilania publicznych fontann i na cele przeciwpożarowe; 
3) 
wodę zużytą do zraszania publicznych ulic i publicznych terenów zielonych. 
Art. 23.
 1. Minister właściwy do spraw gospodarki wodnej określi, w drodze rozporządzenia, szczegółowe sposoby 
określania taryf, w tym: 
1) 
kryteria ustalania niezbędnych przychodów; 
2) 
alokację kosztów na taryfowe grupy odbiorców usług; 
3) 
kryteria różnicowania cen i stawek opłat. 
                                                          
5)
 W brzmieniu ustalonym przez art. 19 pkt 3 ustawy, o której mowa w odnośniku 2. 
  
Dziennik Ustaw 
– 16 – 
Poz. 757 
 
 
2. Minister właściwy do spraw gospodarki wodnej, wydając rozporządzenie, o którym mowa w ust. 1, bierze pod 
uwagę: 
1) 
przy ustalaniu niezbędnych przychodów: 
a) koszty eksploatacji i utrzymania, w tym amortyzację lub wartość umorzenia, 
b) raty kapitałowe (ponad wartość amortyzacji), 
c) odsetki od zaciągniętych kredytów i pożyczek, 
d) rezerwy na należności nieregularne, 
e) marżę zysku przy zapewnieniu ochrony interesów odbiorców przed nieuzasadnionym wzrostem cen, 
f) 
koszty zakupu wody lub koszty wprowadzania ścieków do urządzeń kanalizacyjnych niebędących w posiadaniu 
przedsiębiorstwa wodociągowo-kanalizacyjnego, 
g) podatki i opłaty niezależne od przedsiębiorstwa wodociągowo-kanalizacyjnego; 
2) 
przy ustalaniu alokacji kosztów: 
a) podział kosztów planowanych w czasie obowiązywania taryf na poszczególne taryfowe grupy odbiorców, 
b) przypisanie kosztów budowy urządzeń wodociągowo-kanalizacyjnych do poszczególnych taryfowych grup od-
biorców, 
c) możliwość wyodrębniania kosztów i ich właściwej alokacji; 
3) 
przy różnicowaniu cen i stawek opłat: 
a) średniodobową i maksymalną wielkość zużycia wody i ilość wprowadzanych ścieków, 
b) taryfowe grupy odbiorców, 
c) strukturę cen i stawek opłat. 
Rozdział 5 
Zatwierdzanie taryf oraz zasady rozliczeń za zbiorowe zaopatrzenie w wodę  
i zbiorowe odprowadzanie ścieków 
Art. 24.
 1. (uchylony) 
2. (uchylony)
 
3. (uchylony)
 
4. (uchylony)
 
5. (uchylony)
 
5a. (uchylony)
 
5b. (uchylony)
 
6. Rada gminy może podjąć uchwałę o dopłacie dla jednej, wybranych lub wszystkich taryfowych grup odbiorców 
usług. Dopłatę gmina przekazuje przedsiębiorstwu wodociągowo-kanalizacyjnemu. 
7. (uchylony)
 
8. (uchylony)
 
9. (uchylony)
 
9a. (uchylony)
 
9b. (uchylony)
 
9c. (uchylony)
 
10. (uchylony)
 
11. (uchylony)
 
12. (uchylony)
 
13. (uchylony)
 
  
Dziennik Ustaw 
– 17 – 
Poz. 757 
 
 
Art. 24a.
 (uchylony) 
Art. 24b.
 1. Taryfa podlega zatwierdzeniu przez organ regulacyjny, z wyłączeniem taryfy zmienionej w związku ze 
zmianą stawki podatku od towarów i usług. 
2. Przedsiębiorstwo wodociągowo-kanalizacyjne przekazuje organowi regulacyjnemu wniosek o zatwierdzenie taryfy 
w terminie 120 dni przed dniem upływu okresu obowiązywania dotychczasowej taryfy. 
3. Wniosek, o którym mowa w ust. 2, zawiera określenie przedsiębiorstwa wodociągowo-kanalizacyjnego, gminy, na 
terenie której działa to przedsiębiorstwo, gminy, na terenie której ma obowiązywać taryfa, oraz okresu obowiązywania taryfy. 
4. Do wniosku, o którym mowa w ust. 2, dołącza się: 
1) 
projekt taryfy; 
2) 
uzasadnienie. 
5. W uzasadnieniu, o którym mowa w ust. 4 pkt 2, zamieszcza się w szczególności informacje dotyczące: 
1) 
zakresu świadczonych usług i lokalnych uwarunkowań ich świadczenia; 
2) 
standardów jakościowych usług, w tym informację dotyczącą wpływu określonej taryfy na poprawę jakości usług; 
3) 
spodziewanej poprawy jakości usług przy wprowadzeniu nowych metod alokacji kosztów; 
4) 
zmian warunków ekonomicznych w czasie obowiązywania taryfy; 
5) 
bilansowania ilościowego i jakościowego wód powierzchniowych i wód podziemnych. 
6. Do uzasadnienia, o którym mowa w ust. 4 pkt 2, dołącza się: 
1) 
sprawozdania finansowe za ostatnie 3 lata obrotowe; 
2) 
plan, z zastrzeżeniem art. 21 ust. 7; 
3) 
informację o ilości zakupionej przez przedsiębiorstwo wodociągowo-kanalizacyjne wody i jej cenie lub informację 
o ilości ścieków wprowadzonych do urządzeń niebędących w posiadaniu tego przedsiębiorstwa i cenie za ich wprowa-
dzenie – za ostatnie 3 lata obrotowe; 
4) 
tabele będące szczegółową kalkulacją cen i stawek opłat, określające: 
a) porównanie cen i stawek opłat taryfy obowiązującej w dniu złożenia wniosku z cenami i stawkami opłat nowej 
taryfy dotyczącej zaopatrzenia w wodę, 
b) porównanie cen i stawek opłat taryfy obowiązującej w dniu złożenia wniosku z cenami i stawkami opłat nowej 
taryfy dotyczącej odprowadzania ścieków, 
c) ustalenie poziomu niezbędnych przychodów przedsiębiorstwa wodociągowo-kanalizacyjnego, 
d) alokację niezbędnych przychodów przedsiębiorstwa wodociągowo-kanalizacyjnego według taryfowych grup od-
biorców usług w okresie obowiązywania nowych taryf, 
e) współczynniki alokacji w okresie obowiązywania nowych taryf rozumiane jako współczynniki określające pro-
centowy udział w łącznych kosztach danego rodzaju kosztów związanych z określoną taryfową grupą odbiorców 
usług, 
f) 
kalkulację cen i stawek opłat za zaopatrzenie w wodę i odprowadzanie ścieków metodą alokacji prostej, 
g) zestawienie przychodów przedsiębiorstwa wodociągowo-kanalizacyjnego według taryfowych grup odbiorców 
usług, z uwzględnieniem wielkości zużycia wody oraz cen i stawek opłat za zaopatrzenie w wodę i odprowadzanie 
ścieków w okresie obowiązywania nowych taryf, 
h) skutki finansowe zmiany cen i stawek opłat za zaopatrzenie w wodę i odprowadzanie ścieków, 
i) 
analizy ekonomiczne związane z korzystaniem z wód, z uwzględnieniem zasady zwrotu kosztów usług wodnych 
oraz długoterminowych prognoz dotyczących możliwości zaspokojenia potrzeb w zakresie korzystania z zasobów 
wodnych na obszarze zlewni lub jej części. 
7. Jeżeli okres prowadzenia działalności przez przedsiębiorstwo wodociągowo-kanalizacyjne w zakresie zbiorowego 
zaopatrzenia w wodę lub zbiorowego odprowadzania ścieków jest krótszy niż 3 lata, sprawozdania finansowe, o których 
mowa w ust. 6 pkt 1, oraz informacja, o której mowa w ust. 6 pkt 3, obejmują okres liczony od dnia rozpoczęcia tej działal-
ności. 
  
Dziennik Ustaw 
– 18 – 
Poz. 757 
 
 
Art. 24c.
 1. Organ regulacyjny, w terminie 45 dni od dnia otrzymania wniosku, o którym mowa w art. 24b ust. 2: 
1) 
ocenia projekt taryfy, o którym mowa w art. 24b ust. 4 pkt 1, oraz uzasadnienie, o którym mowa w art. 24b ust. 4 pkt 2, 
pod względem zgodności z: 
a) przepisami ustawy, 
b) przepisami ustawy z dnia 20 lipca 2017 r. – Prawo wodne; 
2) 
analizuje zmiany warunków ekonomicznych wykonywania przez przedsiębiorstwo wodociągowo-kanalizacyjne 
działalności gospodarczej, w tym marżę zysku, oraz weryfikuje koszty, o których mowa w art. 20 ust. 4 pkt 1, pod 
względem celowości ich ponoszenia w celu zapewnienia ochrony interesów odbiorców usług przed nieuzasadnionym 
wzrostem cen. 
2. Jeżeli wynik oceny, weryfikacji lub analizy, o których mowa w ust. 1, jest pozytywny, organ regulacyjny zatwierdza 
taryfę w drodze decyzji. 
3. Jeżeli wynik oceny, weryfikacji lub analizy, o których mowa w ust. 1, jest negatywny, organ regulacyjny odmawia, 
w drodze decyzji, zatwierdzenia taryfy oraz nakłada obowiązek w tej decyzji, w terminie w niej określonym, na przedsię-
biorstwo wodociągowo-kanalizacyjne przedłożenia poprawionego projektu taryfy, o którym mowa w art. 24b ust. 4 pkt 1, 
lub poprawionego uzasadnienia, o którym mowa w art. 24b ust. 4 pkt 2, wskazując elementy projektu taryfy lub uzasadnienia 
wymagające poprawienia. 
4. Jeżeli wynik oceny, weryfikacji lub analizy, o których mowa w ust. 1, jest negatywny z powodu warunków eko-
nomicznych wykonywania przez przedsiębiorstwo wodociągowo-kanalizacyjne działalności gospodarczej, wskazujących 
na konieczność obniżenia cen i stawek opłat poniżej cen i stawek opłat zawartych w projekcie taryfy, a przedsiębiorstwo 
wodociągowo-kanalizacyjne nie przedłożyło w terminie określonym w decyzji, o której mowa w ust. 3, poprawionego pro-
jektu taryfy, o którym mowa w art. 24b ust. 4 pkt 1, lub poprawionego uzasadnienia, o którym mowa w art. 24b ust. 4 pkt 2, 
organ regulacyjny określa, w drodze decyzji, tymczasową taryfę, biorąc pod uwagę warunki ekonomiczne wykonywania 
działalności gospodarczej przez przedsiębiorstwo wodociągowo-kanalizacyjne oraz zapewniając pokrycie uzasadnionych 
kosztów tego przedsiębiorstwa. 
5. Określenie tymczasowej taryfy nie zwalnia przedsiębiorstwa wodociągowo-kanalizacyjnego z obowiązku przedłożenia 
poprawionego projektu taryfy, o którym mowa w art. 24b ust. 4 pkt 1, wraz z poprawionym uzasadnieniem, o którym mowa 
w art. 24b ust. 4 pkt 2. 
6. Stronami postępowań w sprawach wydania decyzji, o których mowa w ust. 2–4, są przedsiębiorstwo wodociągowo-
-kanalizacyjne oraz właściwy wójt (burmistrz, prezydent miasta). Jeżeli przedsiębiorstwo wodociągowo-kanalizacyjne jest 
gminną jednostką organizacyjną nieposiadającą osobowości prawnej, stroną postępowania jest wyłącznie to przedsiębior-
stwo. 
7. Tymczasową taryfę stosuje się do czasu wejścia w życie taryfy zatwierdzonej zgodnie z ust. 2. 
Art. 24d. 
1. Za wydanie decyzji, o której mowa w art. 24c ust. 2, przedsiębiorstwo wodociągowo-kanalizacyjne ponosi 
opłatę w wysokości 
500 zł 
6)
. Wpływy z tej opłaty stanowią przychód Państwowego Gospodarstwa Wodnego Wody Polskie. 
2. Opłatę, o której mowa w ust. 1, uiszcza się na rachunek bankowy organu regulacyjnego, w terminie 14 dni od dnia, 
w którym decyzja, o której mowa w art. 24c ust. 2, stała się ostateczna. 
3. Stawka opłaty, o której mowa w ust. 1, podlega z dniem 1 stycznia każdego roku zmianie w stopniu odpowiada-
jącym średniorocznemu wskaźnikowi cen towarów i usług konsumpcyjnych, ogłaszanemu przez Prezesa Głównego Urzędu 
Statystycznego, w formie komunikatu w Dzienniku Urzędowym Rzeczypospolitej Polskiej „Monitor Polski” za rok poprzedni. 
4. Minister właściwy do spraw gospodarki wodnej, nie później niż do dnia 1 sierpnia każdego roku, ogłasza, w drodze 
obwieszczenia, w Dzienniku Urzędowym Rzeczypospolitej Polskiej „Monitor Polski”, wysokość stawki opłaty, o której 
mowa w ust. 1, na rok następny. 
Art. 24e.
 1. W terminie 7 dni od dnia, w którym decyzja, o której mowa w art. 24c ust. 2 lub 4, stała się ostateczna, 
organ regulacyjny ogłasza zatwierdzoną taryfę albo tymczasową taryfę na stronie podmiotowej Biuletynu Informacji 
Publicznej Państwowego Gospodarstwa Wodnego Wody Polskie. 
                                                          
6)
 Aktualną wysokość stawki opłaty za wydanie decyzji zatwierdzającej taryfę ogłasza minister właściwy do spraw gospodarki wodnej, 
w drodze obwieszczenia, w Dzienniku Urzędowym Rzeczypospolitej Polskiej „Monitor Polski”, nie później niż do dnia 1 sierpnia 
każdego roku, na rok następny, na podstawie art. 24d ust. 3 i 4. 
  
Dziennik Ustaw 
– 19 – 
Poz. 757 
 
 
2. Właściwy wójt (burmistrz, prezydent miasta) zamieszcza zatwierdzoną taryfę albo tymczasową taryfę na stronie 
podmiotowej Biuletynu Informacji Publicznej właściwej gminy. 
3. Przedsiębiorstwo wodociągowo-kanalizacyjne zamieszcza zatwierdzoną taryfę albo tymczasową taryfę na swojej 
stronie internetowej lub udostępnia ją w punktach obsługi klientów. 
Art. 24f.
 1. Zatwierdzona taryfa oraz tymczasowa taryfa wchodzą w życie po upływie 7 dni od dnia ogłoszenia, o którym 
mowa w art. 24e ust. 1. 
2. Jeżeli organ regulacyjny nie wyda decyzji, o której mowa w art. 24c ust. 2 lub 3, w terminie, o którym mowa 
w art. 24c ust. 1, taryfa wchodzi w życie po upływie 120 dni od dnia doręczenia jej projektu organowi regulacyjnemu wraz 
z wnioskiem o zatwierdzenie. 
3. W przypadku, o którym mowa w ust. 2, taryfę ogłasza na swojej stronie internetowej oraz udostępnia w punktach 
obsługi klientów przedsiębiorstwo wodociągowo-kanalizacyjne. 
Art. 24g.
 Dotychczasową taryfę stosuje się do dnia wejścia w życie nowej taryfy albo tymczasowej taryfy. 
Art. 24h.
 1. W przypadku zmiany stawki podatku od towarów i usług stosowanej dla usług zbiorowego zaopatrzenia 
w wodę lub zbiorowego odprowadzania ścieków ceny i stawki opłat wskazane w taryfie mogą ulec zmianie w zakresie wynikają-
cym ze zmiany stawki podatku. 
2. W przypadku zmiany taryfy, o której mowa w ust. 1, taryfa ta wchodzi w życie z dniem, w którym uległa zmianie 
stawka podatku od towarów i usług stosowana dla usług zbiorowego zaopatrzenia w wodę lub zbiorowego odprowadzania 
ścieków. 
3. Przepisy art. 24e stosuje się odpowiednio do ogłaszania taryfy, o której mowa w ust. 1. 
Art. 24i.
 1. W okresie pierwszych 18 miesięcy od dnia podjęcia działalności przez powołane lub utworzone przed-
siębiorstwo wodociągowo-kanalizacyjne lub podjęcia przez istniejące przedsiębiorstwo wodociągowo-kanalizacyjne nowego 
rodzaju działalności gospodarczej w zakresie zbiorowego zaopatrzenia w wodę lub zbiorowego odprowadzania ścieków 
obowiązują ceny i stawki opłat zatwierdzone przez organ regulacyjny, w drodze decyzji, zapewniające pokrycie uzasad-
nionych kosztów zbiorowego zaopatrzenia w wodę lub zbiorowego odprowadzania ścieków. 
2. Organ regulacyjny wydaje decyzję, o której mowa w ust. 1, na wniosek właściwego wójta (burmistrza, prezydenta 
miasta), w terminie co najmniej 14 dni przed powołaniem lub utworzeniem przedsiębiorstwa wodociągowo-kanalizacyjnego 
lub podjęciem przez istniejące przedsiębiorstwo wodociągowo-kanalizacyjne nowego rodzaju działalności gospodarczej 
w zakresie zbiorowego zaopatrzenia w wodę lub zbiorowego odprowadzania ścieków. 
3. Podstawę do określenia cen i stawek opłat stanowią planowane dla pierwszego roku działalności przedsiębiorstwa 
wodociągowo-kanalizacyjnego koszty zbiorowego zaopatrzenia w wodę lub zbiorowego odprowadzania ścieków. 
4. W terminie 7 dni od dnia, w którym decyzja, o której mowa w ust. 1, stała się ostateczna, organ regulacyjny: 
1) 
doręcza tę decyzję przedsiębiorstwu wodociągowo-kanalizacyjnemu oraz właściwemu wójtowi (burmistrzowi, prezy-
dentowi miasta); 
2) 
ogłasza ceny i stawki opłat na stronie podmiotowej Biuletynu Informacji Publicznej Państwowego Gospodarstwa 
Wodnego Wody Polskie. 
5. Właściwy wójt (burmistrz, prezydent miasta) zamieszcza ceny i stawki opłat na stronie podmiotowej Biuletynu 
Informacji Publicznej właściwej gminy w terminie 7 dni od dnia doręczenia, o którym mowa w ust. 4 pkt 1. 
6. Przedsiębiorstwo wodociągowo-kanalizacyjne zamieszcza ceny i stawki opłat na swojej stronie internetowej lub 
udostępnia je w punktach obsługi klientów w terminie 7 dni od dnia doręczenia, o którym mowa w ust. 4 pkt 1. 
7. Ceny i stawki opłat wchodzą w życie po upływie 7 dni od dnia ogłoszenia, o którym mowa w ust. 4 pkt 2. 
Art. 24j.
 1. W uzasadnionych przypadkach, w szczególności jeżeli wynika to z udokumentowanych zmian warunków 
ekonomicznych oraz wielkości usług i warunków ich świadczenia, przedsiębiorstwo wodociągowo-kanalizacyjne w trakcie 
obowiązywania dotychczasowej taryfy może złożyć do organu regulacyjnego wniosek o skrócenie okresu obowiązywania 
tej taryfy wraz z projektem nowej taryfy oraz uzasadnieniem, jednak nie później niż przed rozpoczęciem biegu terminu 
120 dni od planowanego dnia wejścia w życie nowej taryfy. Przepisy art. 24b–24e i art. 24f ust. 1 stosuje się odpowiednio. 
2. W decyzji zatwierdzającej taryfę orzeka się o skróceniu czasu obowiązywania dotychczasowej taryfy.
 
  
Dziennik Ustaw 
– 20 – 
Poz. 757 
 
 
Art. 25.
 Minister właściwy do spraw gospodarki wodnej określi, w drodze rozporządzenia, wzór wniosku, o którym 
mowa w art. 24b ust. 2, kierując się potrzebą ujednolicenia oraz usprawnienia procesu zatwierdzania taryfy.
 
Art. 26.
 1. Rozliczenia za zbiorowe zaopatrzenie w wodę i zbiorowe odprowadzanie ścieków są prowadzone przez 
przedsiębiorstwa wodociągowo-kanalizacyjne z odbiorcami usług na podstawie określonych w taryfach cen i stawek opłat 
oraz ilości dostarczonej wody i odprowadzonych ścieków. 
2. Jeżeli odbiorcą usług jest wyłącznie właściciel lub zarządca budynku wielolokalowego lub budynków wielolokalo-
wych, jest on obowiązany do rozliczenia kosztów tych usług. Suma obciążeń za wodę lub ścieki nie może być wyższa od 
ponoszonych przez właściciela lub zarządcę na rzecz przedsiębiorstwa wodociągowo-kanalizacyjnego. 
3. Właściciel lub zarządca budynku wielolokalowego lub budynków wielolokalowych dokonuje wyboru metody roz-
liczania kosztów różnicy wskazań, o której mowa w art. 6 ust. 6 pkt 3. Należnościami wynikającymi z przyjętej metody 
rozliczania obciąża osobę korzystającą z lokalu w tych budynkach. 
Art. 27.
 1. Ilość wody dostarczonej do nieruchomości ustala się na podstawie wskazania wodomierza głównego, 
a w przypadku jego braku – w oparciu o przeciętne normy zużycia wody. 
2. Minister właściwy do spraw gospodarki wodnej określi, w drodze rozporządzenia, warunki prowadzenia rozliczeń 
za zbiorowe zaopatrzenie w wodę i zbiorowe odprowadzanie ścieków, biorąc pod uwagę wyposażenie nieruchomości w przy-
rządy i urządzenia pomiarowe. 
3. Minister właściwy do spraw gospodarki wodnej określi, w drodze rozporządzenia, przeciętne normy zużycia wody 
dla poszczególnych odbiorców usług, które stanowią podstawę ustalania ilości pobranej wody w razie braku wodomierza, 
biorąc pod uwagę specyfikę poszczególnych odbiorców usług oraz wskaźniki średniego zużycia wody określone w szczegól-
ności dla gospodarstw domowych, usług oraz innej działalności w miastach i na wsiach. 
4. Ilość odprowadzonych ścieków ustala się na podstawie wskazań urządzeń pomiarowych. 
5. W razie braku urządzeń pomiarowych ilość odprowadzonych ścieków ustala się na podstawie umowy, o której mowa 
w art. 6 ust. 1, jako równą ilości wody pobranej lub określonej w umowie. 
6. W rozliczeniach ilości odprowadzonych ścieków ilość bezpowrotnie zużytej wody uwzględnia się wyłącznie w przy-
padkach, gdy wielkość jej zużycia na ten cel ustalona jest na podstawie dodatkowego wodomierza zainstalowanego na koszt 
odbiorcy usług. 
Rozdział 5a 
Organ regulacyjny 
Art. 27a.
 1. Organem regulacyjnym jest dyrektor regionalnego zarządu gospodarki wodnej Państwowego Gospodar-
stwa Wodnego Wody Polskie. 
2. Właściwość miejscowa organu regulacyjnego odpowiada umiejscowieniu siedzib regionalnych zarządów gospo-
darki wodnej Państwowego Gospodarstwa Wodnego Wody Polskie oraz zasadniczemu trójstopniowemu podziałowi teryto-
rialnemu państwa. 
3. Do zadań organu regulacyjnego należy: 
1) 
opiniowanie projektu regulaminu dostarczania wody i odprowadzania ścieków; 
2) 
zatwierdzanie taryf; 
3) 
rozstrzyganie sporów między przedsiębiorstwami wodociągowo-kanalizacyjnymi a odbiorcami usług; 
4) 
wymierzanie kar pieniężnych, o których mowa w art. 29; 
5) 
zbieranie i przetwarzanie informacji dotyczących przedsiębiorstw wodociągowo-kanalizacyjnych, w szczególności oblicza-
nie średnich cen dostaw wody i odbioru ścieków i publikowanie informacji o tych cenach; 
6) 
sporządzanie i publikowanie raportów dotyczących warunków wykonywania działalności w zakresie zbiorowego zaopatrze-
nia w wodę i zbiorowego odprowadzania ścieków. 
4. Zadania organu regulacyjnego nie wyłączają uprawnień innych organów wynikających z przepisów odrębnych. 
5. Organ regulacyjny prowadzi punkty informacyjne dla odbiorców usług. 
Art. 27b.
 1. W celu wykonywania zadań określonych w ustawie organ regulacyjny może wzywać przedsiębiorstwo 
wodociągowo-kanalizacyjne, odbiorcę usług lub gminę, w wyznaczonym terminie nie krótszym niż 7 dni, do przekazania 
informacji lub dokumentów niezbędnych do wykonywania tych zadań. 
  
Dziennik Ustaw 
– 21 – 
Poz. 757 
 
 
2. Wezwanie, o którym mowa w ust. 1, zawiera: 
1) 
wskazanie zakresu informacji lub dokumentów; 
2) 
wskazanie celu wezwania; 
3) 
wskazanie terminu przekazania informacji lub dokumentów; 
4) 
pouczenie o sankcjach za nieprzekazanie informacji lub dokumentów oraz za przekazanie informacji lub dokumentów 
nieprawdziwych lub wprowadzających w błąd. 
Art. 27c.
 1. Do postępowania przed organem regulacyjnym stosuje się przepisy ustawy z dnia 14 czerwca 1960 r. – 
Kodeks postępowania administracyjnego (Dz. U. z 2024 r. poz. 572). 
2. Organem wyższego stopnia w sprawach decyzji wydawanych na podstawie przepisów ustawy w stosunku do organu 
regulacyjnego jest Prezes Państwowego Gospodarstwa Wodnego Wody Polskie, z wyłączeniem decyzji, o której mowa 
w art. 27e ust. 1. 
Art. 27d.
 Minister właściwy do spraw gospodarki wodnej określi, w drodze rozporządzenia, właściwość miejscową 
dyrektorów regionalnych zarządów gospodarki wodnej Państwowego Gospodarstwa Wodnego Wody Polskie w sprawach 
z zakresu zbiorowego zaopatrzenia w wodę i zbiorowego odprowadzania ścieków, kierując się koniecznością zapewnienia 
skuteczności wykonywania zadań określonych w przepisach ustawy. 
Rozdział 5b 
Rozstrzyganie sporów pomiędzy przedsiębiorstwami wodociągowo-kanalizacyjnymi a odbiorcami usług 
Art. 27e.
 1. W sprawach spornych dotyczących: 
1) 
odmowy zawarcia umowy o zaopatrzenie w wodę lub odprowadzanie ścieków przez przedsiębiorstwo wodociągowo-
-kanalizacyjne, 
2) 
odcięcia dostawy wody lub zamknięcia przyłącza kanalizacyjnego, lub odmowy przyłączenia do sieci nieruchomości 
osobie ubiegającej się o przyłączenie nieruchomości do sieci 
– na wniosek strony rozstrzyga organ regulacyjny w drodze decyzji. 
2. Rozstrzygnięcie organu regulacyjnego, o którym mowa w ust. 1, może polegać na nakazaniu przedsiębiorstwu 
wodociągowo-kanalizacyjnemu: 
1) 
zawarcia umowy o zaopatrzenie w wodę lub odprowadzanie ścieków; 
2) 
przywrócenia dostawy wody; 
3) 
otwarcia przyłącza kanalizacyjnego; 
4) 
przyłączenia do sieci. 
3. Na wniosek jednej ze stron organ regulacyjny może określić, w drodze postanowienia, na które służy zażalenie, warunki 
zaopatrzenia w wodę lub odprowadzania ścieków, lub przyłączenia do sieci do czasu ostatecznego rozstrzygnięcia sporu. 
Art. 27f.
 1. Od decyzji, o której mowa w art. 27e ust. 1, służy odwołanie do Sądu Okręgowego w Warszawie – sądu 
ochrony konkurencji i konsumentów w terminie 14 dni od dnia doręczenia decyzji. 
2. Postępowanie w sprawie odwołania od decyzji, o której mowa w art. 27e ust. 1, toczy się na podstawie przepisów 
ustawy z dnia 17 listopada 1964 r. – Kodeks postępowania cywilnego (Dz. U. z 2023 r. poz. 1550, z późn. zm.
7)
) o postępo-
waniu w sprawach z zakresu regulacji rynku wodno-kanalizacyjnego. 
3. Do postanowień, o których mowa w art. 27e ust. 3, przepisy ust. 1 i 2 stosuje się odpowiednio, z tym że zażalenie 
wnosi się w terminie 7 dni od dnia doręczenia postanowienia. 
Rozdział 6 
Przepisy karne i kary pieniężne 
Art. 28.
 1. Kto bez uprzedniego zawarcia umowy, o której mowa w art. 6 ust. 1, pobiera wodę z urządzeń wodociągowych, 
podlega karze grzywny do 5000 zł. 
                                                          
7)
 Zmiany tekstu jednolitego wymienionej ustawy zostały ogłoszone w Dz. U. z 2023 r. poz. 1429, 1606, 1615, 1667, 1860 i 2760. 
  
Dziennik Ustaw 
– 22 – 
Poz. 757 
 
 
2. Karze określonej w ust. 1 podlega także ten, kto: 
1) 
uszkadza wodomierz główny, zrywa lub uszkadza plomby umieszczone na wodomierzach, urządzeniach pomiarowych 
lub zaworze odcinającym, a także wpływa na zmianę, zatrzymanie lub utratę właściwości lub funkcji metrologicznych 
wodomierza głównego lub urządzenia pomiarowego; 
2) 
nie dopuszcza przedstawiciela przedsiębiorstwa wodociągowo-kanalizacyjnego do wykonania czynności określonych 
w art. 7. 
3. (uchylony) 
4. Kto bez uprzedniego zawarcia umowy, o której mowa w art. 6 ust. 1, wprowadza ścieki do urządzeń kanalizacyjnych, 
podlega karze ograniczenia wolności albo grzywny do 10 000 zł. 
4a. Karze określonej w ust. 4 podlega także ten, kto nie stosuje się do zakazów, o których mowa w art. 9 ust. 1 i 2. 
5. W razie skazania za wykroczenie lub przestępstwo, o których mowa w ust. 1 i 4, sąd może orzec nawiązkę na rzecz 
przedsiębiorstwa wodociągowo-kanalizacyjnego, w wysokości 1000 zł za każdy miesiąc, w którym nastąpiło bezumowne 
pobieranie wody z urządzeń wodociągowych lub wprowadzanie ścieków do urządzeń kanalizacyjnych tego przedsiębiorstwa. 
6. Orzekanie w sprawach o czyny, o których mowa w ust. 1 i 2, następuje na podstawie przepisów Kodeksu postępo-
wania w sprawach o wykroczenia. 
Art. 29.
 1. Karze pieniężnej podlega, kto stosuje taryfy: 
1) 
nie przestrzegając obowiązku ich przedstawienia do zatwierdzenia, o którym mowa w art. 24b ust. 1; 
2) 
zawyżając ceny lub stawki opłat. 
2. Tej samej karze podlega, kto zawyża ceny i stawki zatwierdzone zgodnie z art. 24i ust. 1. 
3. Karze pieniężnej podlega, kto nie przekazał informacji lub dokumentów na wezwanie organu regulacyjnego, o którym 
mowa w art. 27b ust. 1, lub przekazał nieprawdziwe albo wprowadzające w błąd informacje lub dokumenty. 
3a. Karze pieniężnej podlega przedsiębiorstwo wodociągowo-kanalizacyjne, które nie wydaje warunków przyłączenia 
do sieci w terminach określonych w art. 19a ust. 1 lub 2.
 
4. Kary pieniężne wymierza organ regulacyjny w drodze decyzji. 
5. W decyzji, o której mowa w ust. 4, wskazuje się numer rachunku bankowego, na który uiszcza się karę pieniężną. 
6. Wysokość kary pieniężnej, o której mowa w: 
1) 
ust. 1 i 2 – nie może przekroczyć 15 % przychodu przedsiębiorstwa wodociągowo-kanalizacyjnego osiągniętego w po-
przednim roku podatkowym; 
2) 
ust. 3 – nie może przekroczyć 100 000 zł; 
3) 
ust. 3a – wynosi 500 zł za każdy dzień zwłoki. 
7. Kara pieniężna, o której mowa w ust. 1 i 2, jest płatna z dochodu po opodatkowaniu lub z innej formy nadwyżki 
przychodu nad wydatkami zmniejszonej o podatki. 
8. Niezależnie od kary pieniężnej, o której mowa w ust. 1–3, nałożonej na przedsiębiorstwo wodociągowo-kanalizacyjne 
organ regulacyjny może nałożyć karę pieniężną na osobę sprawującą funkcję kierownika przedsiębiorstwa wodociągowo-
-kanalizacyjnego, z tym że wysokość tej kary pieniężnej nie może przekroczyć 300 % jego miesięcznego wynagrodzenia.
 
Przepis ust. 7 stosuje się odpowiednio. 
9. Kary pieniężne uiszcza się w terminie 14 dni od dnia, w którym decyzja, o której mowa w ust. 4, stała się ostateczna. 
10. Kary pieniężne nieuiszczone w terminie podlegają przymusowemu ściągnięciu w trybie określonym w przepisach 
ustawy z dnia 17 czerwca 1966 r. o postępowaniu egzekucyjnym w administracji (Dz. U. z 2023 r. poz. 2505 i 2760). 
11. Wpływy z kar pieniężnych stanowią dochód budżetu państwa. 
12. Organem wyższego stopnia w rozumieniu przepisów ustawy z dnia 14 czerwca 1960 r. – Kodeks postępowania 
administracyjnego w sprawach decyzji, o których mowa w ust. 4, jest Prezes Państwowego Gospodarstwa Wodnego Wody 
Polskie. 
  
Dziennik Ustaw 
– 23 – 
Poz. 757 
 
 
Rozdział 7 
Zmiany w przepisach obowiązujących, przepisy przejściowe i końcowe 
Art. 30.
 (pominięty) 
Art. 31.
 1. Osoby, które wybudowały z własnych środków urządzenia wodociągowe i urządzenia kanalizacyjne, mogą je 
przekazywać odpłatnie gminie lub przedsiębiorstwu wodociągowo-kanalizacyjnemu, na warunkach uzgodnionych w umowie. 
2. Przekazywane urządzenia, o których mowa w ust. 1, powinny odpowiadać warunkom technicznym określonym 
w odrębnych przepisach. 
3. Należność za przekazane urządzenia wodociągowe i urządzenia kanalizacyjne może być rozłożona na raty lub 
uwzględniona w rozliczeniach za zbiorowe zaopatrzenie w wodę i zbiorowe odprowadzanie ścieków. 
Art. 32.
 (pominięty) 
Art. 33.
 (pominięty) 
Art. 34.
 Ustawa wchodzi w życie po upływie 6 miesięcy od dnia ogłoszenia
8)
. 
                                                          
8)
 Ustawa została ogłoszona w dniu 13 lipca 2001 r. 
