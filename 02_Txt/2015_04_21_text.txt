      
 
DZIENNIK USTAW 
RZECZYPOSPOLITEJ POLSKIEJ 
Warszawa, dnia 5 maja 2015 r. 
Poz. 607 
ROZPORZĄDZENIE 
MINISTRA FINANSÓW
1)
 
z dnia 21 kwietnia 2015 r. 
w sprawie obowiązkowego ubezpieczenia odpowiedzialności cywilnej osoby uprawnionej do sporządzania 
świadectw charakterystyki energetycznej 
Na podstawie art. 20 ust. 2 ustawy z dnia 29 sierpnia 2014 r. o charakterystyce energetycznej budynków (Dz. U. 
poz. 1200 oraz z 2015 r. poz. 151) zarządza się, co następuje: 
§ 1.
 Rozporządzenie określa szczegółowy zakres obowiązkowego ubezpieczenia odpowiedzialności cywilnej osoby 
uprawnionej do sporządzania świadectw charakterystyki energetycznej za szkody wyrządzone w związku ze sporządza-
niem świadectwa charakterystyki energetycznej, zwanego dalej „ubezpieczeniem OC”, termin powstania obowiązku ubez-
pieczenia oraz minimalną sumę gwarancyjną tego ubezpieczenia. 
§ 2.
 1. Ubezpieczeniem OC jest objęta odpowiedzialność cywilna osoby uprawnionej do sporządzania świadectw 
charakterystyki energetycznej za szkody wyrządzone działaniem lub zaniechaniem ubezpieczonego, w okresie trwania 
ochrony ubezpieczeniowej, w związku ze sporządzaniem świadectwa charakterystyki energetycznej. 
2. Ubezpieczenie OC nie obejmuje szkód: 
1) 
polegających na uszkodzeniu, zniszczeniu lub utracie rzeczy, wyrządzonych przez ubezpieczonego małżonkowi, 
wstępnemu, zstępnemu, rodzeństwu, a także powinowatemu w tej samej linii lub w tym samym stopniu, osobie pozo-
stającej w stosunku przysposobienia oraz jej małżonkowi, jak również osobie, z którą ubezpieczony pozostaje 
we wspólnym pożyciu; 
2) 
wyrządzonych przez ubezpieczonego po utracie uprawnień do sporządzania świadectw charakterystyki energetycz-
nej; 
3) 
polegających na zapłacie kar umownych; 
4) 
powstałych wskutek działań wojennych, rozruchów i zamieszek, a także aktów terroru. 
3. Ubezpieczenie OC obejmuje wszystkie szkody w zakresie, o którym mowa w ust. 1, z zastrzeżeniem ust. 2, bez 
możliwości umownego ograniczenia przez zakład ubezpieczeń wypłaty odszkodowań. 
§ 3.
 Obowiązek ubezpieczenia OC powstaje nie później niż w dniu poprzedzającym dzień rozpoczęcia wykonywania 
czynności związanych ze sporządzaniem świadectwa charakterystyki energetycznej. 
§ 4.
 1. Minimalna suma gwarancyjna ubezpieczenia OC, w odniesieniu do jednego zdarzenia, którego skutki są obję-
te umową ubezpieczenia OC, wynosi równowartość w złotych 25 000 euro. 
2. Kwota, o której mowa w ust. 1, jest ustalana przy zastosowaniu kursu średniego euro ogłoszonego przez Narodo-
wy Bank Polski po raz pierwszy w roku, w którym umowa ubezpieczenia OC została zawarta. 
                                                          
1)
 Minister Finansów kieruje działem administracji rządowej – instytucje finansowe, na podstawie § 1 ust. 2 pkt 3 rozporządzenia 
Prezesa Rady Ministrów z dnia 22 września 2014 r. w sprawie szczegółowego zakresu działania Ministra Finansów (Dz. U. 
poz. 1256). 
      
Dziennik Ustaw 
– 2 – 
Poz. 607 
 
§ 5.
 Przepisy rozporządzenia stosuje się do umów ubezpieczenia OC zawartych od dnia wejścia w życie rozporzą-
dzenia. 
§ 6.
 Rozporządzenie wchodzi w życie po upływie 30 dni od dnia ogłoszenia.
2)
 
Minister Finansów: 
M. Szczurek
 
 
                                                          
2)
 Niniejsze rozporządzenie było poprzedzone rozporządzeniem Ministra Finansów z dnia 28 grudnia 2009 r. w sprawie obowiązko-
wego ubezpieczenia odpowiedzialności cywilnej osoby sporządzającej świadectwa charakterystyki energetycznej budynku, lokalu 
mieszkalnego lub części budynku stanowiącej samodzielną całość techniczno-użytkową (Dz. U. Nr 224, poz. 1802), które traci moc 
z dniem wejścia w życie niniejszego rozporządzenia, zgodnie z art. 51 ustawy z dnia 29 sierpnia 2014 r. o charakterystyce energe-
tycznej budynków (Dz. U. poz. 1200 oraz z 2015 r. poz. 151).  
