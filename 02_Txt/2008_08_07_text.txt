             
Dziennik Ustaw 
– 2 – 
Poz. 1247 
 
Załącznik do obwieszczenia Ministra Infrastruktury 
z dnia 7 lipca 2020 r. (poz. 1247) 
ROZPORZĄDZENIE 
MINISTRA INFRASTRUKTURY
1)
 
z dnia 7 sierpnia 2008 r. 
w sprawie wymagań w zakresie odległości i warunków dopuszczających usytuowanie drzew i krzewów,  
elementów ochrony akustycznej i wykonywania robót ziemnych w sąsiedztwie linii kolejowej, a także sposobu 
urządzania i utrzymywania zasłon odśnieżnych oraz pasów przeciwpożarowych 
Na podstawie art. 54 ustawy z dnia 28 marca 2003 r. o transporcie kolejowym (Dz. U. z 2020 r. poz. 1043) zarządza się, 
co następuje: 
§ 1.
2)
 W lasach, w rozumieniu art. 3 ustawy z dnia 28 września 1991 r. o lasach (Dz. U. z 2020 r. poz. 6 i 148), poło-
żonych w sąsiedztwie linii kolejowej drzewa i krzewy mogą być usytuowane bezpośrednio za zewnętrzną krawędzią bruzdy 
tworzącej pas przeciwpożarowy, o którym mowa w § 9. 
§ 1a.
3)
 1. Poza lasami drzewa i krzewy mogą być usytuowane w sąsiedztwie linii kolejowej biegnącej po nasypie albo 
w przekopie albo otoczonej rowami bocznymi – w odległości nie mniejszej niż 6 m od dolnej krawędzi nasypu albo górnej 
krawędzi przekopu albo od zewnętrznej krawędzi rowów bocznych. 
2. W przypadkach innych niż określone w ust. 1 – w odległości nie mniejszej niż 6 m od skrajnej szyny. 
§ 1b.
3)
 Na gruntach, na których usytuowane są wojskowe bocznice kolejowe pozostające w trwałym zarządzie jedno-
stek organizacyjnych podległych Ministrowi Obrony Narodowej lub będących w ich władaniu na podstawie innego tytułu 
prawnego, przepisów § 1 i § 1a nie stosuje się. Usytuowanie drzew i krzewów na tych gruntach nie może naruszać skrajni 
kolejowej. 
§ 2.
 Rodzaj zastosowanych elementów ochrony akustycznej i ich odległość od linii kolejowej powinny wynikać 
z analizy uciążliwości powodowanych w środowisku hałasem emitowanym na danym odcinku linii kolejowej, zapewniać 
właściwy efekt ochrony akustycznej oraz uwzględniać: 
1) 
przeznaczenie terenu wynikające z planu zagospodarowania przestrzennego; 
2) 
warunki i typ obszaru, przez który przebiega linia kolejowa; 
3) 
położenie niwelety linii kolejowej (wykop, nasyp); 
4) 
charakter zabudowy terenu, przez który przebiega linia kolejowa; 
5) 
prędkość pociągów, ich częstotliwość i rodzaj. 
§ 3.
 Drzewa i krzewy, elementy ochrony akustycznej oraz zasłony odśnieżne w sąsiedztwie przejazdów i przejść kole-
jowych powinny być usytuowane w odległości zapewniającej warunki widoczności przejazdów i przejść, określone w przepi-
sach o warunkach technicznych, jakim powinny odpowiadać skrzyżowania linii kolejowych z drogami publicznymi i ich 
usytuowanie. 
§ 4.
 1. Roboty ziemne mogą być wykonywane w odległości nie mniejszej niż 4 m od granicy obszaru kolejowego, 
z zastrzeżeniem ust. 2. 
2. Przepisu ust. 1 nie stosuje się do robót ziemnych związanych z budową, utrzymaniem, remontem i modernizacją 
linii kolejowej. 
3. Wykonywanie robót ziemnych w odległości od 4 do 20 m od granicy obszaru kolejowego powinno być każdo-
razowo uzgadniane z zarządcą infrastruktury. 
                                                          
1) 
Minister Infrastruktury kieruje działem administracji rządowej – transport, na podstawie § 1 ust. 2 pkt 2 rozporządzenia Prezesa 
Rady Ministrów z dnia 18 listopada 2019 r. w sprawie szczegółowego zakresu działania Ministra Infrastruktury (Dz. U. poz. 2257). 
2)
 W brzmieniu ustalonym przez § 1 pkt 1 rozporządzenia Ministra Infrastruktury z dnia 4 października 2019 r. zmieniającego rozpo-
rządzenie w sprawie wymagań w zakresie odległości i warunków dopuszczających usytuowanie drzew i krzewów, elementów 
ochrony akustycznej i wykonywania robót ziemnych w sąsiedztwie linii kolejowej, a także sposobu urządzania i utrzymywania za-
słon odśnieżnych oraz pasów przeciwpożarowych (Dz. U. poz. 2061), które weszło w życie z dniem 12 listopada 2019 r. 
3)
 Dodany przez § 1 pkt 2 rozporządzenia, o którym mowa w odnośniku 2. 
             
Dziennik Ustaw 
– 3 – 
Poz. 1247 
 
§ 5.
 1. Dla ochrony linii kolejowej w miejscach zagrożonych zaspami śnieżnymi powinny być urządzane stałe lub 
przenośne zasłony odśnieżne. 
2. Wysokość zasłon odśnieżnych nie powinna być mniejsza niż 1,5 m. 
3. Odległość zasłon odśnieżnych od osi toru kolejowego powinna uwzględniać tworzenie się zasp śnieżnych na da-
nym odcinku linii kolejowej i ich wielkość. Odległość ta powinna stanowić iloczyn wskaźnika o wielkości od 8 do 12 
i wyrażonej w metrach wysokości zasłon odśnieżnych. 
§ 6.
 1. Stałe zasłony odśnieżne powinny być urządzane jako żywopłoty lub parkany. 
2. Parkany jako stałe zasłony odśnieżne powinny być ustawiane jedynie wtedy, gdy ze względu na warunki miejscowe 
nie jest możliwe urządzanie żywopłotów. 
3. Parkany jako stałe zasłony odśnieżne powinny być wykonywane z trwałych materiałów zapewniających skuteczną 
ochronę linii kolejowej przed nawiewaniem śniegu. 
§ 7.
 1. Do zakładania żywopłotów używa się rodzimych gatunków drzew i krzewów. 
2. Użyte do założenia żywopłotu gatunki drzew i krzewów powinny zapewniać: 
1) 
możliwie gęsty żywopłot na całej jego wysokości; 
2) 
szybkie tempo przyrostu oraz uzyskanie wymaganej wysokości żywopłotu. 
3. Żywopłoty powinny być urządzane w dwóch rzędach w odległości od 0,5 m do 1,0 m jeden rząd od drugiego. 
4. Pas gruntu pod żywopłotem wraz z pasami gruntu po obu jego stronach niezbędnymi do prac związanych z jego 
utrzymaniem powinny mieć szerokość od 2 m do 3 m w zależności od rodzaju roślin w żywopłocie. 
5. Żywopłoty powinny być utrzymywane na takiej wysokości, aby maksymalnie ograniczały nawiewanie śniegu na to-
ry kolejowe w czasie zamieci śnieżnych. 
6. Na terenach, gdzie linie kolejowe są szczególnie narażone na zamiecie śnieżne, powinny być urządzane dwa dwu-
rzędowe żywopłoty; odległość między żywopłotami powinna wynosić od 6 m do 10 m, licząc od zewnętrznej krawędzi 
pasów przeznaczanych do ich pielęgnacji. 
7. Żywopłoty powinny być utrzymywane zgodnie z zasadami ochrony i pielęgnacji roślin. 
§ 8.
 1. W miejscach, gdzie nie mogą być urządzane stałe zasłony odśnieżne, w okresie zimowym powinny być usta-
wiane przenośne zasłony odśnieżne. 
2. Przenośne zasłony odśnieżne wykonuje się jako zasłony drewniane lub z tworzywa sztucznego. 
3. Przenośne zasłony odśnieżne nie powinny być ustawiane i składowane pod przewodami napowietrznych linii elektro-
energetycznych oraz w obrębie widoczności przejazdów i przejść kolejowych, określonych w przepisach, o których mowa 
w § 3. 
§ 9.
 1. Pasy przeciwpożarowe w sąsiedztwie linii kolejowej, na której prowadzony jest ruch kolejowy, powinny być 
urządzane i utrzymywane jako jedna równoległa do linii kolejowej bruzda o szerokości co najmniej 4 m usytuowana 
w odległości od 2 m do 5 m od dolnej krawędzi nasypu lub górnej krawędzi przekopu linii kolejowej, a w razie występo-
wania rowów bocznych – od zewnętrznej krawędzi tych rowów. 
2. Bruzda, o której mowa w ust. 1, powinna być oczyszczona z wszelkiej roślinności do warstwy mineralnej, a na 
gruntach torfiastych – posypana warstwą piasku o grubości od 0,01 m do 0,02 m. Bruzdę może stanowić inna powierzchnia 
pozbawiona materiałów palnych. 
§ 10.
 Rozporządzenie wchodzi w życie po upływie 7 dni od dnia ogłoszenia
4)
.
5) 
                                                          
4)
 Rozporządzenie zostało ogłoszone w dniu 22 sierpnia 2008 r. 
5)
 Niniejsze rozporządzenie było poprzedzone rozporządzeniem Ministra Infrastruktury z dnia 10 listopada 2004 r. w sprawie wyma-
gań w zakresie odległości i warunków dopuszczających usytuowanie budowli i budynków, drzew lub krzewów, elementów ochrony 
akustycznej i wykonywania robót ziemnych w sąsiedztwie linii kolejowej, a także sposobu urządzania i utrzymywania zasłon od-
śnieżnych oraz pasów przeciwpożarowych (Dz. U. poz. 2500), które utraciło moc z dniem 1 stycznia 2008 r. na podstawie art. 44 
ustawy z dnia 18 października 2006 r. o zmianie i uchyleniu niektórych upoważnień do wydawania aktów wykonawczych (Dz. U. 
poz. 1600). 
