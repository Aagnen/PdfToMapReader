      
 
DZIENNIK USTAW 
RZECZYPOSPOLITEJ POLSKIEJ 
Warszawa, dnia 19 września 2023 r. 
Poz. 1916 
 
ROZPORZĄDZENIE 
MINISTRA OBRONY NARODOWEJ 
z dnia 31 sierpnia 2023 r. 
w sprawie warunków technicznych dla obiektów budowlanych niebędących budynkami,  
służących obronności Państwa 
Na podstawie art. 7 ust. 2 pkt 2 ustawy z dnia 7 lipca 1994 r. – Prawo budowlane (Dz. U. z 2023 r. poz. 682, z późn. 
zm.
1)
) zarządza się, co następuje: 
Rozdział 1 
Przepisy ogólne 
§ 1. 
Rozporządzenie określa warunki techniczne dla obiektów budowlanych niebędących budynkami służących obron-
ności państwa, zwanych dalej „obiektami budowlanymi”, które są przeznaczone do szkolenia wojsk oraz ich logistycznego 
zabezpieczenia. 
§ 2. 
Użyte w rozporządzeniu określenia oznaczają: 
1) 
obiekt eksploatowany z użyciem środków bojowych – wyznaczony obszar wraz z budowlami, wyposażeniem, instala-
cjami i zabezpieczeniami balistycznymi, na którym: 
a) jest realizowane szkolenie z wykorzystaniem amunicji i materiałów wybuchowych, 
b) może być realizowane niszczenie niewybuchów i niewypałów (jeżeli taki obiekt został wytypowany); 
2) 
obiekt szkoleniowy – obiekt budowlany, stały albo tymczasowy, przeznaczony do szkolenia i logistycznego zabezpie-
czenia szkolenia wojsk, w tym także wyposażony w instalacje zapewniające możliwość prowadzenia szkolenia pro-
gramowego; 
3) 
poligon – wydzielony i odpowiednio przygotowany teren wraz ze znajdującymi się na nim ośrodkami szkolenia spe-
cjalistycznego i zabezpieczenia logistycznego; 
4) 
regulamin obiektu – dokument regulujący zasady bezpiecznego użytkowania obiektu szkoleniowego, w szczególności: 
a) wszelkie istotne parametry oraz jego charakterystykę, 
b) zasady bezpiecznego korzystania, 
c) informacje na temat szkoleń programowych lub dopuszczalnych ilości i rodzaju środków bojowych, 
d) warunki jednoczesnego prowadzenia szkolenia oraz ograniczenia z tym związane; 
5) 
rzutnia granatów – przygotowany i zabezpieczony obiekt przeznaczony do ćwiczeń w rzucaniu granatami ręcznymi; 
6) 
rykoszet – odbicie się pocisku lub odłamków, w przypadku amunicji specjalnej od przeszkody powodujące zmianę 
kierunku jego dalszego lotu; 
                                                          
1)
 Zmiany tekstu jednolitego wymienionej ustawy zostały ogłoszone w Dz. U. z 2023 r. poz. 553, 967, 1506, 1597, 1681, 1688, 1762  
i 1890. 
      
Dziennik Ustaw 
– 2 – 
Poz. 1916 
 
 
7) 
strefa ochronna – minimalny obszar terenu, na którym występują zagrożenia dla bezpieczeństwa przebywających 
w nim osób i mienia w wyniku oddziaływania środków bojowych; 
8) 
strefa strzelań – teren między pierwszą linią otwarcia ognia liczoną od linii wyjściowej a ostatnią linią celów; 
9) 
strzelnica – przygotowany i zabezpieczony obiekt przeznaczony do ćwiczeń w strzelaniu; 
10) zabezpieczenia balistyczne – elementy zabudowy strzelnicy lub obiektu szkoleniowego przeznaczonego do szkolenia 
z użyciem środków bojowych, zabezpieczające przed wydostaniem się pocisków, odłamków lub innych przedmiotów 
będących efektem wybuchu poza teren strzelnicy lub obiektu szkoleniowego. 
Rozdział 2 
Strzelnice i rzutnie granatów 
§ 3. 
Strzelnice i rzutnie granatów projektuje się lub organizuje z uwzględnieniem parametrów technicznych wykorzy-
stywanej broni i amunicji, ukształtowania terenu oraz warunków bezpieczeństwa. 
§ 4. 
1. Strzelnica składa się ze: 
1) 
stanowisk strzeleckich i ogniowych; 
2) 
stanowisk celów (tarczociągu); 
3) 
strefy strzelań; 
4) 
strefy ochronnej. 
2. Rzutnia granatów składa się ze: 
1) 
stanowisk ogniowych (stanowiska ogniowego); 
2) 
stanowisk celów; 
3) 
strefy ochronnej. 
3. Strzelnica i rzutnia granatów mogą być wyposażone w elementy dodatkowe, w szczególności: 
1) 
zabezpieczenia balistyczne; 
2) 
urządzenia do zasilania i sterowania urządzeniami strzelnicy oraz urządzenia sygnalizacyjne; 
3) 
punkt amunicyjny; 
4) 
stanowisko dowodzenia; 
5) 
stanowisko obsługi; 
6) 
punkty nauczania; 
7) 
punkt medyczny; 
8) 
punkty obserwacyjne; 
9) 
polowe elementy zabezpieczenia logistycznego, w tym zaplecze magazynowe, warsztatowe i sanitarne. 
§ 5. 
Stanowiska strzeleckie mogą być wyznaczane w granicach strefy strzelań. 
§ 6. 
1. Powierzchnia strefy strzelań nie zawiera żadnych przeszkód utrudniających obserwację celów, a w szczególności 
drzew i krzewów, z wyłączeniem przeszkód przewidzianych w procesie szkolenia. 
2. Powierzchnię strefy strzelań wykonuje się z materiałów umożliwiających pochłonięcie energii kinetycznej pocisku 
i zminimalizowanie rykoszetowania. 
3. W strefie strzelań nie znajdują się elementy lub przedmioty powodujące rykoszety pocisków lub odbicie odłamków. 
§ 7. 
1.
 
Wymagania dla zabezpieczeń balistycznych: 
1) 
konstrukcję kulochwytu głównego, kulochwytów mobilnych i bocznych (jeżeli występują) oraz zastosowane materiały 
dobiera się, uwzględniając graniczną energię kinetyczną amunicji dopuszczonej do strzelania na strzelnicy oraz odpor-
ność na powstawanie rykoszetów zagrażających użytkownikowi i dostosowując do tych uwarunkowań rozmiar strefy 
ochronnej; 
2) 
trwałość kulochwytów określa się na etapie projektowania, uwzględniając intensywność planowanego szkolenia; 
      
Dziennik Ustaw 
– 3 – 
Poz. 1916 
 
 
3) 
wymagane zabezpieczenia boczne wykonuje się jako obwałowania ziemne lub z elementów budowlanych osłoniętych 
materiałami ograniczającymi powstawanie rykoszetów, usytuowane równolegle do osi strzelań; zabezpieczenia boczne 
wykonuje się na odcinku od pierwszej linii otwarcia ognia do kulochwytu głównego; 
4) 
liczbę i usytuowanie przesłon pionowych wyznacza się w zależności od długości osi strzelnicy oraz wielkości możliwej 
do wyznaczenia strefy ochronnej, z założeniem, że ich usytuowanie nie wpłynie na obniżenie wymogów szkolenia 
z użyciem broni, amunicji i środków bojowych; 
5) 
ustalenie niezbędnej liczby przesłon dodatkowych wyznacza się, biorąc pod uwagę: 
a) rozmiar możliwej do wyznaczenia strefy ochronnej strzelnicy, 
b) długość osi strzelnicy, 
c) szerokość strzelnicy, 
d) konstrukcję kulochwytu głównego, 
e) rodzaj strzelań, jakie mają być przeprowadzane na strzelnicy, 
f) 
parametry broni i amunicji, jakie mają być użyte do strzelań; 
6) 
dopuszcza się wykonywanie przesłon na strzelnicy o długości osi strzeleckiej do 100 m; 
7) 
przesłony (jeżeli występują) wykonuje się w sposób umożliwiający obserwację i prowadzenie ognia do wszystkich 
celów. 
2. Do zabezpieczenia balistycznego strzelnicy (kulochwyt główny, zabezpieczenia boczne) mogą być wykorzystane 
naturalne parametry i ukształtowanie terenu. 
§ 8. 
Na strzelnicach o długości osi powyżej 100 m, w strefie strzelań, wzdłuż zabezpieczenia bocznego dopuszcza się 
wykonanie, bez użycia materiałów mogących powodować rykoszety, pasa o szerokości nie mniejszej niż 3 m, służącego do 
dojścia lub dojazdu pojazdów do kulochwytu głównego. 
§ 9. 
Konstrukcja obiektów strzelnicy zapewnia nieprzekraczanie stanów granicznych nośności oraz stanów granicz-
nych użytkowania. 
Rozdział 3 
Strefy ochronne 
§ 10. 
1.
 
Strefy ochronne obiektów eksploatowanych z użyciem środków bojowych wyznacza się i wytycza w terenie 
w wielkości zależnej od: 
1) 
parametrów broni i amunicji stosowanej podczas strzelań; 
2) 
rodzaju strzelań; 
3) 
rodzaju i ilości środków bojowych planowanych do użycia; 
4) 
wyposażenia w elementy zabezpieczenia balistycznego; 
5) 
ukształtowania terenu i warunków środowiskowych; 
6) 
ustaleń określonych w regulaminie obiektu i programie strzelań. 
2. Parametry strefy ochronnej obiektów nowo budowanych wyznacza się na etapie planowania ich lokalizacji, projek-
towania i budowy. 
3. Do strzelań na odległość do 25 m na strzelnicy broni strzeleckiej określa się strefę ochronną mieszczącą się w gra-
nicach jej zabezpieczenia balistycznego. 
4. Do strzelań na odległość od 25 m do 100 m na strzelnicy broni strzeleckiej określa się strefę ochronną o wymiarach: 
1) 
50 m od skrajnych zewnętrznych krawędzi podstawy kulochwytu głównego i prawego zabezpieczenia bocznego; 
2) 
50 m od skrajnych zewnętrznych krawędzi podstawy lewego zabezpieczania bocznego i linii otwarcia ognia. 
5. Dla rzutni granatów określa się strefę ochronną o promieniu większym o 20% od maksymalnego parametru rażenia 
danego typu granatu planowanego do wykorzystywania na danym obiekcie. 
6. Dla obiektów szkoleniowych niewymienionych w ust. 4 i 5 indywidualnie wyznacza się strefę ochronną z uwzględ-
nieniem warunków terenowych oraz wyposażenia w zabezpieczenia balistyczne. 
      
Dziennik Ustaw 
– 4 – 
Poz. 1916 
 
 
7. Na całym obwodzie strefy ochronnej, z wyjątkiem obiektów znajdujących się na poligonie, umieszcza się tablice 
ostrzegawcze, usytuowane w szczególności w następujących miejscach: 
1) 
przy wjeździe na teren strefy; 
2) 
przy załamaniach obwodu granicy strefy; 
3) 
w punktach charakterystycznych takich jak wierzchołek wzniesienia, przecinka leśna czy inne; 
4) 
na całym obwodzie granicy strefy w odstępach nieprzekraczających 50 m. 
8. W przypadku przebiegania obwodu granicy strefy przez akwen tablice ostrzegawcze umieszcza się na bojach dosto-
sowanych do ich wielkości w sposób umożliwiający czytelność liter. 
Rozdział 4 
Przepis końcowy 
§ 11. 
Rozporządzenie wchodzi w życie po upływie 14 dni od dnia ogłoszenia.
2) 
Minister Obrony Narodowej: z up. 
M. Wiśniewski
 
                                                          
2)
 Niniejsze rozporządzenie było poprzedzone rozporządzeniem Ministra Obrony Narodowej z dnia 2 sierpnia 1996 r. w sprawie warun-
ków technicznych, jakim powinny odpowiadać obiekty budowlane niebędące budynkami, służące obronności Państwa oraz ich usy-
tuowanie (Dz. U. z 2017 r. poz. 711) oraz rozporządzeniem Ministra Obrony Narodowej z dnia 4 października 2001 r. w sprawie 
warunków technicznych, jakim powinny odpowiadać strzelnice garnizonowe oraz ich usytuowanie (Dz. U. poz. 1479, z 2008 r. 
poz. 380, z 2016 r. poz. 363 oraz z 2018 r. poz. 113), które tracą moc z dniem wejścia w życie niniejszego rozporządzenia zgodnie 
z art. 66 ustawy z dnia 19 lipca 2019 r. o zapewnianiu dostępności osobom ze szczególnymi potrzebami (Dz. U. z 2022 r. poz. 2240). 
