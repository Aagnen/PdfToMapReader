      
 
DZIENNIK USTAW 
RZECZYPOSPOLITEJ POLSKIEJ 
Warszawa, dnia 19 stycznia 2022 r. 
Poz. 125 
 
ROZPORZĄDZENIE 
MINISTRA INFRASTRUKTURY
 
1)
 
z dnia 16 grudnia 2021 r. 
w sprawie bezpieczeństwa i higieny pracy w komunikacji miejskiej  
oraz autobusowej komunikacji międzymiastowej 
Na podstawie art. 237
15 
§ 2 ustawy z dnia 26 czerwca 1974 r. – Kodeks pracy (Dz. U. z 2020 r. poz. 1320 oraz 
z 2021 r. poz. 1162) zarządza się, co następuje: 
Rozdział 1 
Przepisy ogólne 
§ 1.
 1. Rozporządzenie określa wymagania bezpieczeństwa i higieny pracy w komunikacji miejskiej oraz autobusowej 
komunikacji międzymiastowej w zakresie eksploatacji liniowej, dotyczące: 
1) 
obsługi i naprawy tramwajów, trolejbusów i autobusów, zwanych dalej „pojazdami”; 
2) 
budowy, konserwacji i naprawy sieci trakcyjnej, torów tramwajowych i innych urządzeń; 
3) 
kierowców i motorniczych pojazdów komunikacji miejskiej oraz autobusowej komunikacji międzymiastowej. 
2. Przepisy rozporządzenia nie dotyczą pojazdów i urządzeń metra. 
§ 2.
 Ilekroć w rozporządzeniu jest mowa o: 
1) 
komunikacji miejskiej – rozumie się przez to komunikację, o której mowa w art. 4 ust. 1 pkt 4 ustawy z dnia 
16 grudnia 2010 r. o publicznym transporcie zbiorowym (Dz. U. z 2021 r. poz. 1371 i 2445); 
2) 
linii komunikacyjnej – rozumie się przez to linię, o której mowa w art. 4 pkt 8 ustawy z dnia 6 września 2001 r. 
o transporcie drogowym (Dz. U. z 2021 r. poz. 919, 1005 i 1997); 
3) 
operatorze publicznego transportu zbiorowego – rozumie się przez to podmiot, o którym mowa w art. 4 ust. 1 pkt 8 
ustawy z dnia 16 grudnia 2010 r. o publicznym transporcie zbiorowym; 
4) 
organizatorze publicznego transportu zbiorowego – rozumie się przez to podmiot, o którym mowa w art. 4 ust. 1 pkt 9 
ustawy z dnia 16 grudnia 2010 r. o publicznym transporcie zbiorowym; 
5) 
pracowniku pilotującym – rozumie się przez to pracownika, który zapewnia pomoc kierującemu pojazdem podczas 
wykonywania manewru cofania, obserwującego przestrzeń za cofającym się pojazdem oraz posiadającego środki 
umożliwiające wydawanie kierującemu pojazdem poleceń i jego ostrzeganie o niebezpieczeństwie; 
6) 
sieci trakcyjnej – rozumie się przez to napowietrzne, górne, elektryczne przewody jezdne linii tramwajowej lub tro-
lejbusowej wraz z urządzeniami konstrukcyjnymi, służącymi do ich zawieszenia i mocowania; 
                                                          
1)
 Minister Infrastruktury kieruje działem administracji rządowej – transport, na podstawie § 1 ust. 2 pkt 2 rozporządzenia Prezesa 
Rady Ministrów z dnia 18 listopada 2019 r. w sprawie szczegółowego zakresu działania Ministra Infrastruktury (Dz. U. z 2021 r. 
poz. 937). 
      
Dziennik Ustaw 
– 2 – 
Poz. 125 
 
 
7) 
urządzeniach elektroenergetycznych – rozumie się przez to urządzenia, instalacje i sieci, które wytwarzają, przetwa-
rzają, przesyłają, rozdzielają i odbierają energię elektryczną; 
8) 
warsztatach – rozumie się przez to pomieszczenia pracy w halach i budynkach zaplecza technicznego wraz 
z wyposażeniem; 
9) 
zajezdni – rozumie się przez to teren, na którym znajdują się hale i budynki zaplecza technicznego, budynki administra-
cyjne i socjalne, przejścia dla ruchu pieszego, drogi komunikacji wewnętrznej oraz tory i place postojowe pojazdów. 
§ 3.
 Pracodawca zapewnia nadzór nad stanem technicznym oraz procesem obsługi i naprawy maszyn, urządzeń i po-
jazdów, a także utrzymuje je w stanie technicznym zgodnym z dotyczącymi ich przepisami przez cały okres eksploatacji. 
§ 4.
 1. Pracodawca określa prace lub czynności, przy których istnieje możliwość wystąpienia szczególnego zagroże-
nia dla życia i zdrowia, które powinny być wykonywane co najmniej przez dwie osoby w celu zapewnienia asekuracji. 
Dotyczy to w szczególności prac lub czynności wykonywanych: 
1) 
przy sieci trakcyjnej; 
2) 
przy wymianie słupów sieci trakcyjnej; 
3) 
na torach tramwajowych czynnych dla ruchu pojazdów; 
4) 
na wysokości powyżej 1 m; 
5) 
przy urządzeniach elektroenergetycznych będących pod napięciem; 
6) 
przy przyłączaniu pojazdu do holownika; 
7) 
przy sprzęganiu pojazdów; 
8) 
przy usuwaniu awarii w warunkach czynnego ruchu drogowego lub w pasie drogowym; 
9) 
przy cofaniu pojazdów; 
10) przy montażu i demontażu dużych podzespołów, przy czym wykaz takich podzespołów powinien być umieszczony 
w stanowiskowych instrukcjach bezpieczeństwa i higieny pracy; 
11) przy obsłudze tokarki podtorowej. 
2. Wykaz prac i czynności, o których mowa w ust. 1, określa pracodawca w uzgodnieniu z zakładowymi organizacja-
mi związkowymi oraz zakładowym społecznym inspektorem pracy, a w przypadku ich braku – z pracownikami lub ich 
przedstawicielami. 
3. Wymaganie, o którym mowa w ust. 1 pkt 3, nie dotyczy prac polegających wyłącznie na kontroli, konserwacji 
i czyszczeniu rozjazdów, zwrotnic i torowisk tramwajowych, jeżeli czynności odbywają się poza ruchem liniowym i na 
torowiskach wydzielonych. Jeżeli zwrotnice są zlokalizowane na przejazdach drogowych, jest wymagana asekuracja. 
4. Wymaganie, o którym mowa w ust. 1 pkt 5, nie dotyczy wymiany żarówek, świetlówek i pozostałych źródeł światła 
oraz przynależnego do nich osprzętu w obwodach o napięciu do 1000 V. 
5. Wymaganie, o którym mowa w ust. 1 pkt 9, nie dotyczy tramwajów wyposażonych w stanowisko kierowania z tyłu 
tramwaju oraz autobusów, w których zastosowano urządzenia pośredniego widzenia zapewniające kierującemu pojazdem 
widoczność przestrzeni za pojazdem, takie jak kamera cofania z monitorem na stanowisku kierującego pojazdem. 
§ 5.
 1. Instrukcje bezpieczeństwa i higieny pracy dla poszczególnych stanowisk pracy pracodawca określa w instruk-
cjach stanowiskowych, przy uwzględnieniu aktualnych wymagań techniczno-technologicznych. Instrukcje powinny okreś- 
lać w szczególności: 
1) 
sposoby zapewniające bezpieczeństwo wykonywanych czynności; 
2) 
czynności o szczególnym zagrożeniu dla życia i zdrowia, które powinny być wykonywane przez co najmniej dwie 
osoby; 
3) 
stosowane w zakładzie pracy znaki i sygnały, opracowane na podstawie załącznika nr 1 do rozporządzenia Ministra 
Pracy i Polityki Socjalnej z dnia 26 września 1997 r. w sprawie ogólnych przepisów bezpieczeństwa i higieny pracy 
(Dz. U. z 2003 r. poz. 1650, z 2007 r. poz. 330, z 2008 r. poz. 690, z 2011 r. poz. 1034 oraz z 2021 r. poz. 2088); 
4) 
rodzaje prac, które wymagają bezwzględnie wyłączenia napięcia; 
5) 
rodzaje prac, przy których obowiązuje stosowanie sprzętu ochronnego i środków ochrony indywidualnej; 
6) 
sposoby postępowania w sytuacjach awaryjnych. 
      
Dziennik Ustaw 
– 3 – 
Poz. 125 
 
 
2. Szczegółowe technologiczne procedury włączania i wyłączania napięcia w sieci trakcyjnej oraz stosowania uzie-
mień ochronnych przy eksploatacji urządzeń elektroenergetycznych i dokonywaniu napraw pojazdów określa się w in-
strukcjach eksploatacji urządzeń elektroenergetycznych. 
3. Pracodawca okresowo aktualizuje instrukcje i procedury, o których mowa w ust. 1 i 2, i na bieżąco przekazuje ak-
tualizacje instrukcji i procedur do wiadomości i do stosowania pracownikom oraz zapewnia do nich stały dostęp. 
4. Pracownicy są obowiązani do przestrzegania instrukcji i procedur, o których mowa w ust. 1 i 2. 
5. Pracodawca sprawuje nadzór nad przestrzeganiem przez pracowników instrukcji i procedur, o których mowa 
w ust. 1 i 2. 
§ 6.
 Wymagania bezpieczeństwa i higieny pracy przy urządzeniach elektroenergetycznych oraz kwalifikacje osób za-
trudnionych przy eksploatacji i dozorze tych urządzeń określa rozporządzenie Ministra Energii z dnia 28 sierpnia 2019 r. 
w sprawie bezpieczeństwa i higieny pracy przy urządzeniach energetycznych (Dz. U. z 2021 r. poz. 1210). 
§ 7.
 Pracownik wykonujący prace prowadzone na torach lub przy sieci trakcyjnej, w zajezdniach lub w pasie drogo-
wym, powinien być ubrany w odzież zgodną z normą przenoszącą normę europejską dla odzieży ostrzegawczej 
o intensywnej widzialności. W warunkach ograniczonej widoczności pracownika wyposaża się w przenośną oprawę emitu-
jącą migające światło ostrzegawcze koloru żółtego. 
§ 8.
 Pracodawca powinien odpowiednio oznakować i zabezpieczyć pojazdy używane przy pracach remontowych sieci 
trakcyjnej lub torowisk oraz miejsca prowadzenia tych prac na odcinkach dróg niezamkniętych dla ruchu, zgodnie 
z przepisami prawa o ruchu drogowym. 
§ 9.
 Pracodawca lub osoba sprawująca w imieniu pracodawcy nadzór nad wykonywaniem prac remontowych sieci 
trakcyjnej lub torowisk, w przypadku stwierdzenia, że sposób wykonywania prac jest nieprawidłowy i stwarza bezpośred-
nie zagrożenie dla życia i zdrowia pracowników i osób trzecich albo stanowi zagrożenie dla bezpieczeństwa ruchu drogo-
wego, jest obowiązany wstrzymać prowadzenie prac do czasu zastosowania odpowiednich środków eliminujących zagro-
żenia. 
Rozdział 2 
Pomieszczenia pracy w zajezdniach i warsztatach 
§ 10.
 1. Zajezdnie oraz warsztaty tramwajowe i trolejbusowe powinny być wyposażone w urządzenia umożliwiające 
odłączenie spod napięcia całej sieci trakcyjnej lub jej części oraz w sygnalizację świetlną informującą o odłączeniu napię-
cia. Kolor zielony sygnalizacji świetlnej oznacza brak napięcia w sieci i zezwala na wykonywanie prac na pojeździe. Kolor 
czerwony sygnalizacji świetlnej oznacza sieć pod napięciem i zakaz wykonywania prac na tym pojeździe. 
2. Odłączona spod napięcia wewnętrzna sieć trakcyjna pomieszczeń hal lub warsztatów powinna być zabezpieczona 
przed możliwością przeniesienia napięcia przez odbieraki pojazdów z zewnętrznej sieci trakcyjnej pozostającej pod napię-
ciem, jak również zabezpieczona przed przypadkowym włączeniem napięcia w sieci. 
§ 11.
 1. Bramy wjazdowe, wyjazdowe i przejazdowe powinny spełniać wymagania określone w przepisach technicz-
no-budowlanych oraz przepisach dotyczących ochrony przeciwpożarowej, a także w zależności od sposobu otwierania 
powinny spełniać następujące wymagania podstawowe: 
1) 
bramy otwierane do góry powinny posiadać funkcje zapobiegające ich przypadkowemu opadaniu; 
2) 
skrzydła bram powinny posiadać funkcje zapobiegające ich przypadkowemu zamknięciu; 
3) 
bramy otwierane i zamykane mechanicznie powinny funkcjonować w taki sposób, aby nie stwarzały zagrożenia po-
wstawania urazów, a ponadto powinny: 
a) umożliwiać natychmiastowe zatrzymanie ruchu bramy w przypadku pojawienia się przeszkody w świetle bramy, 
b) być przystosowane do ręcznego otwierania i zamykania. 
2. Skrzydła bram powinny posiadać zabezpieczenie przed możliwością zetknięcia się z przewodami sieci trakcyjnej. 
§ 12.
 1. Oznakowanie wewnętrznych dróg komunikacyjnych i transportowych oraz przejść dla pieszych powinno być 
zgodne z przepisami prawa o ruchu drogowym i w szczególności określać: 
1) 
ciągi komunikacyjne i transportowe dla pojazdów, dla ruchu pieszego oraz miejsca postojowe; 
2) 
zakazy i nakazy dotyczące wjazdu, zatrzymania, postoju i ruchu kołowego oraz ruchu pieszego na wewnętrznych 
drogach komunikacyjnych i transportowych; 
      
Dziennik Ustaw 
– 4 – 
Poz. 125 
 
 
3) 
maksymalne 
prędkości 
środków 
transportu 
i komunikacji 
na 
wewnętrznych 
drogach 
komunikacyjnych 
i transportowych oraz w halach i budynkach, gdzie znajdują się stanowiska pracy; 
4) 
w zajezdniach eksploatujących pojazdy zasilane paliwami gazowymi: 
a) tablice informacyjne dla kierujących pojazdami przewożącymi paliwa gazowe, 
b) oznakowanie stref bezpieczeństwa dla pojazdów tankujących paliwa gazowe; 
5) 
w zajezdniach posiadających stację do tankowania paliw napędowych i płynów: 
a) oznakowanie i wyznaczenie stref niebezpiecznych, zgodnie z przepisami przeciwpożarowymi i normą przenoszą-
cą normę europejską dotyczącą symboli graficznych, barw bezpieczeństwa i znaków bezpieczeństwa, 
b) oznakowanie i wyznaczenie jednego kierunku jazdy – w przypadku wewnętrznych dróg komunikacyjnych 
i transportowych o szerokości niepozwalającej na ruch dwukierunkowy. 
2. Miejsca składowania gazów technicznych należy zlokalizować na zewnątrz budynków, poza stanowiskami pracy, 
oraz zadaszyć i odpowiednio oznakować, zgodnie z rozporządzeniem Ministra Gospodarki, Pracy i Polityki Społecznej 
z dnia 23 grudnia 2003 r. w sprawie bezpieczeństwa i higieny pracy przy produkcji i magazynowaniu gazów, napełnianiu 
zbiorników gazami oraz używaniu i magazynowaniu karbidu (Dz. U. z 2004 r. poz. 59). 
§ 13.
 Główki szyn tramwajowych na terenie zajezdni i warsztatów nie powinny wystawać ponad nawierzchnię przejść 
dla pieszych i przejazdów. Dopuszcza się obniżenie nawierzchni w strefie uszczelnień przyszynowych do 5 mm poniżej 
poziomu główek szyn w odległości nie większej niż 5 cm od tej szyny. 
§ 14.
 1. Usytuowane w pomieszczeniach stanowiska obsługowe i naprawcze, na których są wykonywane czynności 
przy pojazdach z silnikami spalinowymi wymagające utrzymywania silnika w ruchu, wyposaża się w indywidualny wyciąg 
spalin przystosowany do rodzaju obsługiwanych pojazdów i zapewniający utrzymanie stężeń czynników szkodliwych dla 
zdrowia w środowisku pracy poniżej najwyższych dopuszczalnych wartości określonych w rozporządzeniu Ministra  
Rodziny, Pracy i Polityki Społecznej z dnia 12 czerwca 2018 r. w sprawie najwyższych dopuszczalnych stężeń i natężeń 
czynników szkodliwych dla zdrowia w środowisku pracy (Dz. U. poz. 1286, z 2020 r. poz. 61 oraz z 2021 r. poz. 325). 
2. Pomieszczenia, o których mowa w ust. 1, wyposaża się w system detekcji CO współpracujący z wentylacją i uru-
chamiający alarm w przypadku przekroczenia wartości dopuszczalnych stężeń CO. 
§ 15.
 1. Kanały przeglądowe i naprawcze, zwane dalej „kanałami”, powinny posiadać wnęki wejściowe ze schodami 
rozmieszczone w odległości co najmniej 25 m od siebie, a w przypadku ich braku – schody powinny być zainstalowane na 
każdym krańcu kanału. Schody należy utrzymywać w stanie zapewniającym bezpieczeństwo wchodzenia i wychodzenia. 
W przypadku gdy kanał posiada schody tylko z jednej strony, to druga strona kanału powinna posiadać drabinę metalową 
trwale przymocowaną do ściany kanału. 
2. Długość kanałów powinna być większa niż długość pojazdów i umożliwiać bezpieczne wyjście z kanału poza ob- 
rysem stojącego pojazdu. 
3. Szerokość kanałów nie powinna być mniejsza niż 0,8 m w świetle. 
4. Głębokość kanałów nie powinna być mniejsza niż 1,4 m. 
5. Ściany i posadzki kanałów powinny być równe, niepylące i pokryte materiałami łatwo zmywalnymi. Posadzki kana-
łów powinny być pokryte materiałami o właściwościach antypoślizgowych. 
6. Kanały powinny być wyposażone w: 
1) 
urządzenia odpływowe uniemożliwiające gromadzenie się cieczy na posadzce kanału; 
2) 
gniazda wtykowe do podłączenia lamp przenośnych, zasilanych prądem o napięciu bezpiecznym, o ile takie lampy są 
stosowane; 
3) 
oświetlenie, ogrzewanie i wentylację. 
7. Kanały zaprojektowane jako nieprzelotowe powinny być wyposażone w urządzenia uniemożliwiające niekontrolo-
wane przemieszczanie się pojazdów. 
§ 16.
 1. Najazdy na kanały i ich obrzeża powinny być oznakowane liniami naniesionymi w sposób trwały na posadz-
ce. Linie powinny być koloru żółtego lub białego i mieć szerokość minimum 10 cm. Linie powinny być naniesione wzdłuż 
obrzeży kanałów oraz w takiej odległości od krawędzi kanału, aby obejmowały obrys pojazdów wyjeżdżających 
i wjeżdżających na kanał. Dopuszcza się oznakowanie barwą bezpieczeństwa całej szerokości pasa najazdowego, zgodnie 
z normą przenoszącą normę europejską dotyczącą symboli graficznych, barw bezpieczeństwa i znaków bezpieczeństwa. 
2. Kanały na stałe wyłączone z eksploatacji powinny być oznakowane oraz ogrodzone lub przykryte na całej długości. 
      
Dziennik Ustaw 
– 5 – 
Poz. 125 
 
 
§ 17.
 1. Na stanowiskach pracy, na których są wykonywane prace związane z obsługą i naprawą autobusów zasila-
nych paliwem metanowym, jest wymagane: 
1) 
wyposażenie w urządzenia monitorujące poziom stężenia metanu w powietrzu; w razie wystąpienia niebezpiecznego 
stężenia tego gazu, urządzenia takie wydają ostrzeżenia w postaci optycznych lub dźwiękowych sygnałów alarmo-
wych, tak aby osoby pracujące mogły opuścić przestrzeń zagrożoną przed zaistnieniem warunków powodujących wy-
buch; 
2) 
wykonanie wszystkich instalacji, w tym wentylacji mechanicznej i instalacji oświetleniowej, w wykonaniu przeciw-
wybuchowym; na stanowiskach należy stosować urządzenia wstrzymujące automatycznie pracę wentylatorów w razie 
powstania pożaru i sygnalizujące ich wyłączenie, jeżeli działanie wentylatorów mogłoby przyczynić się do rozprze-
strzenienia pożaru; 
3) 
wykonanie posadzek antystatycznych na powierzchni rzutu poziomego pojazdu powiększonego o pas szerokości 1 m 
z każdej strony – na stanowisku naprawy pojazdów; 
4) 
wykonywanie prac przy instalacji gazowej z wykorzystaniem narzędzi nieiskrzących. 
2. W zakresie nieuregulowanym w ust. 1 w odniesieniu do stanowisk, o których mowa w ust. 1, stosuje się odpowied-
nio wymagania określone w rozporządzeniu Ministra Gospodarki z dnia 8 lipca 2010 r. w sprawie minimalnych wymagań, 
dotyczących bezpieczeństwa i higieny pracy, związanych z możliwością wystąpienia w miejscu pracy atmosfery wybucho-
wej (Dz. U. poz. 931). 
Rozdział 3 
Obsługa i naprawa pojazdów. Manewrowanie pojazdami 
§ 18.
 1. Dopuszczalne prędkości pojazdów nie mogą przekraczać: 
1) 
10 km/h – na terenach zajezdni; w wyjątkowych przypadkach na terenach zajezdni tramwajowych, gdy do sterowania 
ruchem na terenie zajezdni zastosowano elektroniczny system sterowania ruchem, dopuszcza się prędkość nieprzekra-
czającą 20 km/h; 
2) 
5 km/h – przy wjazdach do hal i warsztatów oraz w trakcie ruchu wewnątrz hal i warsztatów, a także na stacjach paliw. 
2. Niedopuszczalne jest przeprowadzanie prób rozpędzania i hamowania pojazdów na placach postojowych, wiąz-
kach torowisk i drogach do tego nieprzeznaczonych. Czynności te powinny być wykonywane na wydzielonych i odpo-
wiednio oznakowanych odcinkach wewnętrznych dróg komunikacyjnych i transportowych zajezdni, a prędkość pojazdów 
nie może przekraczać 30 km/h. 
3. Wszelkie czynności związane z przeprowadzaniem badań technicznych pojazdów mogą być wykonywane wyłącz-
nie na wydzielonych i odpowiednio oznakowanych odcinkach wewnętrznych dróg komunikacyjnych i transportowych, 
a prędkość pojazdu nie może przekraczać 50 km/h na wyznaczonym odcinku. 
§ 19.
 1. Czynności przetokowe oraz manewrowanie pojazdami na terenach zajezdni i warsztatów może przeprowa-
dzać pracownik posiadający uprawnienie do kierowania danym typem pojazdu na drogach publicznych. 
2. Dopuszcza się wykonywanie czynności, o których mowa w ust. 1, przez pracownika posiadającego ważne prawo 
jazdy co najmniej kategorii B oraz pisemne upoważnienie pracodawcy wydane po przeprowadzeniu przeszkolenia prak-
tycznego na dany typ pojazdu. 
§ 20.
 1. Przy wprowadzaniu i wyprowadzaniu pojazdu na stanowisko przeglądowe, obsługowe lub naprawcze, kieru-
jący pojazdem powinien zachować należytą ostrożność oraz stosować się do sygnałów podawanych przez pracownika 
pilotującego, a w szczególności zatrzymać pojazd w celu sprawdzenia przez kierującego lub pracownika pilotującego, że 
w kanale nie znajdują się inni pracownicy. Pracownika pilotującego wyznacza pracodawca. 
2. Pracownik pilotujący powinien znajdować się w miejscu zapewniającym dobrą widoczność obszaru za pojazdem, 
pozostając poza torem jazdy i w bezpiecznej odległości od pojazdu. Dopuszcza się pozostawanie przez pracownika pilotu-
jącego wewnątrz pojazdu w tylnej jego części, gdy ma zapewnioną odpowiednią widoczność toru jazdy oraz nie ogranicza 
pola widzenia kierującego pojazdem. 
3. Pojazd powinien być ustawiony na stanowisku w sposób umożliwiający swobodne wejście pracowników do kanału 
i być zabezpieczony przed przemieszczaniem się. Podczas prac naprawczych należy stosować bariery lub sygnalizację 
świetlną informującą o prowadzonych pracach w kanale. 
4. W czasie wprowadzania pojazdu na kanał niedopuszczalne jest przebywanie pracownika w kanale. 
      
Dziennik Ustaw 
– 6 – 
Poz. 125 
 
 
§ 21.
 1. Przed uruchomieniem pojazdu stojącego nad kanałem kierujący pojazdem powinien sprawdzić, czy w kanale 
nie znajdują się pracownicy. Jeżeli w kanale znajdują się pracownicy, to kierujący pojazdem powinien ostrzec ich 
o zamiarze uruchomienia pojazdu i ruszenia nim, używając sygnału dźwiękowego. Używanie sygnału dźwiękowego nie jest 
wymagane na stanowiskach przeglądowych, jeżeli czynności są w nich wykonywane jednocześnie na kilku znajdujących 
się w pobliżu stanowiskach, a użycie sygnału dźwiękowego mogłoby być niejednoznacznie zrozumiane. W takim przypad-
ku należy posługiwać się urządzeniami technicznymi zapewniającymi dwukierunkową łączność głosową pomiędzy kierują-
cym pojazdem a pracownikami pozostającymi w kanale. 
2. Niedopuszczalne jest ruszanie pojazdem podczas wykonywania przy nim czynności obsługowych lub naprawczych, 
a także stanie na stopniach i zderzakach oraz wskakiwanie i wyskakiwanie z pojazdu w czasie ruchu. 
§ 22.
 1. Pracownik obsługujący zwrotnice oraz pilotujący tramwaj podczas cofania powinien wydawać polecenia kie-
rującemu pojazdem za pomocą gwizdka, poleceń głosowych lub umownych znaków, a w przypadku pozostawania na ze-
wnątrz pojazdu – powinien być ubrany w kamizelkę, zgodną z normą przenoszącą normę europejską dla odzieży ostrze-
gawczej o intensywnej widzialności. W warunkach ograniczonej widoczności lub utrudnionej komunikacji głosowej powi-
nien posługiwać się urządzeniami technicznymi zapewniającymi dwukierunkową łączność głosową z kierującym pojazdem 
lub możliwość uruchomienia hamulców tramwaju. 
2. Niedopuszczalne jest przetaczanie przy pomocy innego tramwaju składu tramwajowego składającego się z więcej 
niż trzech wagonów, przy czym wagon wieloczłonowy składający się z więcej niż dwóch członów traktuje się jako dwa 
wagony pojedyncze. 
3. Sprzęganie wagonów powinno odbywać się poza kanałami i na prostych, poziomych odcinkach torów. W sytua-
cjach uzasadnionych szczególnymi okolicznościami dopuszcza się sprzęganie wagonów nad kanałem, pod warunkiem 
zabezpieczenia kanału pomostem zapobiegającym wpadnięciu pracownika do kanału. 
4. Dokonywanie połączeń instalacji elektrycznej wagonów powinno odbywać się przy odciągniętych od sieci trakcyj-
nej odbierakach prądu. 
§ 23.
 1. Cofanie tramwajem należy wykonywać z pulpitu manewrowego umieszczonego z tyłu tramwaju. 
2. W przypadku braku lub awarii pulpitu manewrowego dopuszcza się wykonanie manewru cofania ze stanowiska 
motorniczego. W tym przypadku jest wymagany udział pracownika pilotującego. 
3. Pracownik pilotujący jest obowiązany: 
1) 
poruszać się obok cofanego tramwaju, pozostawać w odległości zapewniającej bezpieczeństwo oraz w polu widzenia 
kierującego tramwajem lub pozostawać w tylnej części wnętrza pojazdu w miejscu zapewniającym odpowiednią  
widoczność; 
2) 
obserwować drogę, po której porusza się tramwaj, oraz zwracać uwagę na prawidłowość przebiegu drogi i ewentualne 
przeszkody; 
3) 
podawać kierującemu tramwajem wcześniej uzgodnione sygnały i znaki zgodnie z przyjętą instrukcją. 
4. Prędkość cofanego tramwaju nie może przekraczać 10 km/h, a w przypadku asysty pracownika pilotującego po- 
ruszającego się obok cofanego tramwaju nie może przekraczać 5 km/h. 
5. W trakcie cofania tramwaju kierujący tramwajem powinien stosować się do znaków i sygnałów podawanych przez 
pracownika pilotującego. 
Rozdział 4 
Przechodzenie pieszych 
§ 24.
 1. Przechodzenie nad otwartymi kanałami może się odbywać tylko przy zastosowaniu kładek lub przeznaczo-
nych do tego pomostów. 
2. Krawędzie pomostów i podestów powinny być oznakowane barwami bezpieczeństwa zgodnymi z normą przeno-
szącą normę europejską dotyczącą symboli graficznych, barw bezpieczeństwa i znaków bezpieczeństwa. Pomosty i podesty 
powinny mieć informację o dopuszczalnym obciążeniu. 
3. Niedopuszczalne jest przechodzenie pieszych przez bramy w trakcie ruchu pojazdów, z wyjątkiem bram, w których 
przejście dla pieszych zostało odgrodzone balustradą. 
      
Dziennik Ustaw 
– 7 – 
Poz. 125 
 
 
Rozdział 5 
Prace na wysokości 
§ 25.
 1. Prace na dachu i przy górnych częściach nadwozia pojazdów powinny być wykonywane z odpowiednio za-
bezpieczonych rusztowań, balkonów, pomostów, wysięgników lub innych urządzeń przeznaczonych do tego celu. 
W wyjątkowych przypadkach dopuszcza się wykonywanie tych prac bezpośrednio na dachu pojazdu, pod warunkiem za-
bezpieczenia pracownika przed upadkiem z wysokości. Pracownik wykonujący pracę na dachu pojazdu powinien być wy-
posażony w odpowiednie urządzenia chroniące przed upadkiem z wysokości. 
2. Jeżeli pojazd stoi na stanowisku naprawczym, na którym z obu boków znajdują się pomosty, to pracownik może 
wykonywać pracę bezpośrednio na dachu pojazdu bez dodatkowego zabezpieczenia przed upadkiem z wysokości. Nie 
dotyczy to prac od czoła i tyłu pojazdu. 
3. Pomosty powinny być zabezpieczone barierami i mieć wysokość równą lub zbliżoną do wysokości pojazdu, nato-
miast odległość pomiędzy krawędzią pomostu a krawędzią pojazdu powinna wynosić nie więcej niż 15 cm. 
4. Dopuszcza się pracę z użyciem pomostów przejezdnych ustawionych z jednej strony pojazdu, wyposażonych 
w rozkładane pełne obarierowanie. 
5. Stan techniczny urządzeń, o których mowa w ust. 1, powinien być sprawdzony przed każdorazowym użyciem, 
zgodnie z zaleceniami producenta. 
6. Wchodzenie na dach pojazdu powinno się odbywać za pomocą pomostów. W przypadku braku pomostów dopusz-
cza się wchodzenie na dach pojazdu za pomocą drabin odpowiednio zabezpieczonych przed przesunięciem. 
7. Pracodawca wyznacza osoby, które będą prowadziły bezpośredni nadzór nad pracami, o których mowa w ust. 1. 
8. Prace, o których mowa w ust. 1, powinny być wykonywane przy odłączonych odbierakach prądu i wyłączonym na-
pięciu w sieci trakcyjnej. Praca przy podniesionym odbieraku prądu jest dopuszczalna podczas prac związanych z naprawą 
i przeglądem pantografu, przy wyłączonym napięciu i uszynionej sieci trakcyjnej oraz użyciu przegrody izolującej po- 
między pantografem a siecią trakcyjną. Szczegółową procedurę wykonywania tych prac powinna określać instrukcja, 
o której mowa w § 5. 
9. Wykonywanie prac przy ścianach czołowych i tylnych pojazdów stojących na kanałach może odbywać się przy za-
stosowaniu pomostów lub innych urządzeń z balustradą zabezpieczającą od strony otwartego kanału. 
Rozdział 6 
Prace przy pojazdach 
§ 26.
 1. Czynności obsługowe i naprawcze przy pojazdach powinny być wykonywane zgodnie z instrukcją, o której 
mowa w § 5. 
2. Pojazdy, nadwozia lub podwozia w trakcie wykonywania czynności obsługowych i naprawczych powinny być za-
bezpieczone przed przemieszczaniem się w sposób odpowiedni do rodzaju pojazdu oraz warunków pracy. Części podnie-
sione powinny być zabezpieczone przed samoczynnym opadnięciem, a podniesione klapy wystające poza obrys pojazdu 
należy odpowiednio zabezpieczyć i oznakować, stosując na przykład pachołki. 
3. Pojazd może być podniesiony jedynie na podnośniku, który posiada mechaniczne zabezpieczenie przed niekontro-
lowanym opuszczeniem. 
4. Odłączania nadwozia od podwozia, wymiany silnika lub innych ciężkich zespołów dokonuje się na stanowiskach 
wyposażonych w urządzenia techniczne eliminujące wysiłek fizyczny związany z dźwiganiem. Urządzenia podnośnikowe 
wyposaża się w blokadę zabezpieczającą przed możliwością samoczynnego opuszczenia nadwozia. 
5. W czasie podnoszenia, opuszczania i przetaczania pojazdu lub nadwozia i podwozia zabrania się przebywania pra-
cownika we wnętrzu pojazdu, na pojeździe oraz pod pojazdem. 
6. Przetaczanie podwozia lub nadwozia na stanowisko remontowe powinno odbywać się wyłącznie za pomocą urzą-
dzeń mechanicznych. 
7. W pojazdach będących w naprawie w kabinie kierującego pojazdem należy umieścić w sposób widoczny informa-
cję o zakazie uruchamiania lub przemieszczania pojazdu. 
8. Stanowiska naprawcze pojazdów zasilanych paliwem gazowym powinny być wyposażone w instalacje umożliwia-
jące opróżnienie zbiorników. W uzasadnionych przypadkach w pojazdach zasilanych metanem dopuszcza się odprowadza-
nie gazu do atmosfery. Gaz powinien być odprowadzany możliwie najdalej od potencjalnych źródeł zapłonu. 
      
Dziennik Ustaw 
– 8 – 
Poz. 125 
 
 
§ 27.
 1. Otwarte pokrywy podłogowe w pojeździe powinny być oznakowane i odgrodzone, a po ukończeniu prac oraz 
po każdorazowym opuszczeniu stanowisk pracy przez pracowników powinny zostać zamknięte. 
2. Podczas prowadzonych prac otwarte pokrywy podłogowe w pojeździe powinny być wyraźnie oznakowane oraz 
wygrodzone dla bezpieczeństwa innych pracowników. 
§ 28.
 1. Podczas smarowania elementów trących pojazdu i przy wymianie oleju stosuje się zabezpieczenia, które 
uniemożliwiają zanieczyszczenie kanału lub pomostu. 
2. Po zakończeniu pracy narzędzia, części zamienne i elementy zdemontowane z pojazdów usuwa się, w szczegól- 
ności ze stanowisk pracy, kanałów, torowisk i międzytorzy. 
§ 29.
 Pompowanie ogumienia kół, z wyjątkiem przypadków dopompowywania kół zamontowanych w pojeździe, od-
bywa się na wydzielonych stanowiskach i przy użyciu osłon zabezpieczających. 
§ 30.
 1. Mycie pojazdów odbywa się na specjalnie do tego celu przeznaczonych stanowiskach wyposażonych 
w urządzenia do mechanicznego mycia oraz odprowadzania wody. 
2. Mycie pojazdów z napędem elektrycznym z sieci w myjni mechanicznej może odbywać się bez odłączenia sieci 
trakcyjnej od napięcia, pod warunkiem: 
1) 
wydzielenia stanowiska obsługi myjni i zabezpieczenia przed bezpośrednim oddziaływaniem strumienia wody oraz 
możliwością porażenia prądem elektrycznym; 
2) 
uniemożliwienia dostępu do myjni osobom postronnym i nieupoważnionym. 
3. Mycie ręczne pojazdów tramwajowych i trolejbusowych strumieniem wody pod ciśnieniem odbywa się zgodnie 
z instrukcją, o której mowa w § 5. 
§ 31.
 1. Pracownik wykonujący prace pod pojazdem podniesionym na podnośniku lub znajdującym się na kanale na-
prawczym obowiązany jest stosować w szczególności sprzęt ochrony indywidualnej chroniący głowę przed uderzeniami 
o elementy konstrukcji pojazdu. 
2. Dopuszcza się stosowanie hełmów lekkich ochronnych, w postaci tekstylnych czapek z wkładem ochronnym, speł-
niających wymagania normy przenoszącej normę europejską dotyczącą środków ochrony głowy. 
3. Stosowanie hełmów lekkich ochronnych nie jest dopuszczalne przy pracach, przy których istnieje zagrożenie upad-
kiem z wysokości lub upadkiem przedmiotu z wysokości. 
§ 32. 
W celu zapewnienia właściwych wymagań bezpieczeństwa i higieny pracy przy czynnościach związanych 
z tankowaniem oraz obsługą zbiorników ze skroplonym gazem ziemnym (LNG): 
1) 
pracownicy powinni posiadać odpowiednie uprawnienia wydane przez Dyrektora Transportowego Dozoru Technicz-
nego potwierdzające kwalifikacje niezbędne do wykonania czynności, o których mowa w § 15a rozporządzenia Mini-
stra Transportu z dnia 20 października 2006 r. w sprawie warunków technicznych dozoru technicznego w zakresie 
projektowania, wytwarzania, eksploatacji, naprawy i modernizacji specjalistycznych urządzeń ciśnieniowych (Dz. U. 
z 2014 r. poz. 1465); 
2) 
stanowiska pracy powinny spełniać wymagania określone w rozporządzeniu Ministra Gospodarki z dnia 21 listopada 
2005 r. w sprawie warunków technicznych, jakim powinny odpowiadać bazy i stacje paliw płynnych, rurociągi prze-
syłowe dalekosiężne służące do transportu ropy naftowej i produktów naftowych i ich usytuowanie (Dz. U. z 2014 r. 
poz. 1853 oraz z 2017 r. poz. 282). 
Rozdział 7 
Sieć trakcyjna 
§ 33.
 1. Prace przy sieci trakcyjnej wykonuje się przy wyłączonym napięciu. 
2. Włączenie napięcia sieci trakcyjnej może nastąpić wyłącznie na polecenie osoby kierującej pracą, która powinna 
podjąć skuteczne środki w celu wykluczenia możliwości przypadkowego włączenia napięcia. 
§ 34.
 1. Niedopuszczalne jest prowadzenie prac przy sieci trakcyjnej przy prędkości wiatru przekraczającej 10 m/s, 
wyładowaniach atmosferycznych oraz przy temperaturze powietrza niższej niż –15°C. 
2. Zakaz prowadzenia prac w temperaturze, o której mowa w ust. 1, nie dotyczy prac przy sieci trakcyjnej, które są 
wykonywane w celu usunięcia awarii. 
      
Dziennik Ustaw 
– 9 – 
Poz. 125 
 
 
§ 35.
 1. W przypadku zerwania sieci trakcyjnej zwisające lub leżące elementy zabezpiecza się przed dostępem osób 
postronnych w promieniu co najmniej 10 m. 
2. Do czasu przygotowania strefy pracy, niedopuszczalne jest dotykanie zerwanych przewodów sieci trakcyjnej 
i innych elementów sieci trakcyjnej bez zastosowania środków ochrony przed porażeniem prądem elektrycznym. 
§ 36.
 Demontowany przewód sieci trakcyjnej zwija się bezpośrednio na bęben lub po pocięciu na określone odcinki 
składuje w przeznaczonych do tego miejscach. 
§ 37.
 1. Prace przy sieci trakcyjnej wykonuje zespół składający się co najmniej z dwóch osób i przy użyciu pojazdów 
wyposażonych w podnośniki, wysięgniki, pomosty, składane wieże, drabiny mechaniczne lub w inne urządzenia przysto-
sowane do tego typu prac. 
2. Prace prowadzone przy wykorzystaniu pojazdów, o których mowa w ust. 1, prowadzi się zgodnie z instrukcją, 
o której mowa w § 5, uwzględniającą dokumentację techniczną producenta tych pojazdów. 
3. Urządzenia podnośnikowe, o których mowa w ust. 1, powinny być co 6 miesięcy poddawane przeglądom kontrol-
nym. Zakres przeglądów kontrolnych określa pracodawca, a wyniki przeglądów i dokonane naprawy są wpisywane do 
książek kontroli tych urządzeń. 
4. Niedopuszczalne jest prowadzenie prac na pomostach roboczych urządzeń podnośnikowych, o których mowa 
w ust. 1, bez ustawionych balustrad ochronnych oraz stosowania indywidualnego sprzętu chroniącego pracownika przed 
upadkiem z wysokości. 
§ 38.
 1. Zamontowane na pojeździe urządzenia podnośnikowe, o których mowa w § 37 ust. 1, w czasie przejazdu po 
drodze publicznej powinny być złożone, a pracownicy obsługi powinni być przewożeni w kabinie. 
2. Dopuszcza się przemieszczanie na niewielkie odległości pojazdu wraz z pracownikami pozostającymi na pomoście 
roboczym, pod warunkiem ograniczenia prędkości pojazdu do 10 km/h oraz zachowania odległości 1,5 m pomiędzy górną 
krawędzią balustrady pomostu roboczego a najniższym punktem sieci trakcyjnej. 
3. Pomiędzy kierującym pojazdem a pracownikami znajdującymi się na pomoście roboczym powinna być zapewniona 
stała dwukierunkowa łączność głosowa za pomocą urządzeń technicznych. 
4. Kierujący pojazdem może ruszyć pojazdem tylko na polecenie osoby kierującej pracą. 
§ 39.
 1. Przy wchodzeniu na pomost roboczy podnośnika jest niedopuszczalne używanie drabin przystawnych, niepo-
łączonych z konstrukcją urządzenia. 
2. Narzędzia i materiały na pomoście roboczym umieszcza się w pojemnikach zamocowanych na pomoście roboczym 
w sposób wykluczający możliwość potknięcia się pracownika. 
§ 40.
 1. Podczas prac na wysokości, prowadzonych na łukach sieci trakcyjnej, pracownicy powinni być rozmieszczeni 
od zewnętrznej strony łuku. 
2. Naprężniki, ściągacze, haki i inne elementy sieci trakcyjnej mocuje się do części konstrukcyjnych w sposób unie-
możliwiający wyślizgnięcie się przewodu. 
3. Niedopuszczalne jest mocowanie elementów sieci trakcyjnej, na które działają siły naciągu, do konstrukcji pojaz-
dów lub wagonów. 
§ 41.
 Niedopuszczalne jest przebywanie pracowników pod uniesionym słupem trakcyjnym oraz wchodzenie na słup 
przed jego trwałym posadowieniem. 
Rozdział 8 
Tory tramwajowe 
§ 42.
 Przy pracach na torowiskach prowadzonych podczas ruchu tramwajów i innych pojazdów należy: 
1) 
ograniczyć prędkość tramwajów na sąsiadujących torach do 10 km/h; 
2) 
oznakować i zabezpieczyć miejsce prowadzenia prac zgodnie z wymaganiami przepisów o ruchu drogowym; 
3) 
stosować światła sygnalizacyjne w nocy oraz przy ograniczonej widoczności; 
4) 
wyznaczyć pracownikom miejsca, gdzie mogą się usunąć przed nadjeżdżającymi tramwajami. 
§ 43.
 1. Pracownik wykonujący pojedynczo prace przy czyszczeniu, konserwacji lub kontroli torów powinien być 
zwrócony twarzą w kierunku nadjeżdżających tramwajów. 
2. Czyszczenie zwrotnic i rozjazdów powinno być wykonywane za pomocą przeznaczonych do tej czynności narzędzi. 
      
Dziennik Ustaw 
– 10 – 
Poz. 125 
 
 
§ 44.
 1. Ładowanie na wagony i samochody oraz wyładowywanie z nich szyn, zwrotnic, podkładów i innych ciężkich 
elementów powinno być wykonywane za pomocą urządzeń dźwignicowych. 
2. Używanie urządzeń dźwignicowych do pracy pod siecią trakcyjną będącą pod napięciem jest dopuszczalne wy-
łącznie w przypadku wykonywania niewielkich prac niewymagających zatrzymania ruchu tramwajowego na dłuższy czas 
oraz przy zachowaniu zasad bezpieczeństwa przeciwporażeniowego. W pozostałych przypadkach używanie urządzeń 
dźwignicowych do pracy pod siecią trakcyjną będącą pod napięciem jest niedopuszczalne. 
§ 45.
 Pracodawca, który zarządza torowiskiem, zapewnia, aby dojścia do zwrotnic rozjazdowych i innych miejsc, po 
których przechodzą motorniczy, w szczególności w celu ręcznego przełożenia zwrotnicy, posiadały nawierzchnię utwar-
dzoną i równą. 
Rozdział 9 
Dodatkowe wymagania dotyczące warunków pracy prowadzących pojazdy na liniach komunikacyjnych 
w komunikacji miejskiej 
§ 46.
 1. Pracodawca będący operatorem lub przewoźnikiem publicznego transportu zbiorowego współfinansowanego 
za pośrednictwem rekompensaty, o której mowa w ustawie z dnia 16 grudnia 2010 r. o publicznym transporcie zbiorowym, 
zapewnia kierującym pojazdami na liniach komunikacyjnych możliwość skorzystania z: 
1) 
toalety podstawowej – nie rzadziej niż co 180 min pracy; 
2) 
pomieszczenia socjalnego – nie rzadziej niż co 240 min pracy. 
2. Toaleta podstawowa powinna: 
1) 
być zlokalizowana w odległości nie większej niż 250 m od miejsca wyznaczonego do postoju pojazdu, mierzonej po 
najkrótszej trasie dojścia od pojazdu do toalety; 
2) 
być wyposażona we właściwe środki higieny osobistej i oświetlenie; 
3) 
mieć zapewnioną obsługę w zakresie zachowania czystości; 
4) 
być przyłączona do sieci energetycznej, kanalizacyjnej oraz wodociągowej, zgodnie z wymaganiami rozporządzenia 
Ministra Infrastruktury z dnia 12 kwietnia 2002 r. w sprawie warunków technicznych, jakim powinny odpowiadać 
budynki i ich usytuowanie (Dz. U. z 2019 r. poz. 1065 oraz z 2020 r. poz. 1608 i 2351); 
5) 
mieć ograniczony dostęp dla osób z zewnątrz. 
3. Liczba toalet powinna być dostosowana do planowanej liczby pracowników przebywających na krańcu linii komu-
nikacyjnej w taki sposób, aby jedna umywalka, miska ustępowa i pisuar przypadały na każde 10 miejsc postojowych, lecz 
nie mniej niż po jednym urządzeniu w przypadku mniejszej liczby miejsc postojowych. 
4. Jeżeli na krańcu linii komunikacyjnej planuje się przebywanie jednocześnie więcej niż 10 osób, powinny być za-
pewnione oddzielne toalety damska i męska. 
5. Dopuszcza się stosowanie tymczasowych, nieskanalizowanych ustępów wyłącznie okresowo w sytuacjach, gdy ze 
względów technicznych nie jest możliwe zapewnienie ich w inny sposób. 
6. Na krańcach linii komunikacyjnych, na których są zlokalizowane obiekty posiadające pomieszczenie socjalne, toa-
lety powinny być wyposażone w bieżącą wodę, powinny posiadać przyłączenie do sieci kanalizacyjnej lub zbiornika oraz 
powinny być ogrzewane i wentylowane, zgodnie z wymaganiami rozporządzenia Ministra Pracy i Polityki Socjalnej z dnia 
26 września 1997 r. w sprawie ogólnych przepisów bezpieczeństwa i higieny pracy. 
7. Pomieszczenie socjalne powinno: 
1) 
być zlokalizowane w odległości nie większej niż 250 m od miejsca wyznaczonego do postoju pojazdu, mierzonej po 
najkrótszej trasie dojścia od pojazdu do pomieszczenia socjalnego; 
2) 
być ogrzewane, oświetlone i wentylowane; 
3) 
być wyposażone w: 
a) umywalkę i zlewozmywak z bieżącą wodą, ciepłą i zimną, 
b) wodę zdatną do picia, 
c) środki higieny osobistej, 
d) urządzenie do zagotowania wody, 
e) urządzenie do podgrzewania posiłku, 
f) 
miejsca siedzące dla pracowników, 
g) toaletę, o której mowa w ust. 6; 
4) 
mieć ograniczony dostęp dla osób z zewnątrz. 
      
Dziennik Ustaw 
– 11 – 
Poz. 125 
 
 
8. Na każdego z pracowników jednocześnie spożywających posiłek powinno przypadać co najmniej 1,1 m
2 
po-
wierzchni wolnej. 
9. W przypadku kiedy umieszczanie na krańcu linii komunikacyjnej odrębnej toalety podstawowej lub pomieszczenia 
socjalnego jest niemożliwe, dopuszcza się możliwość zawarcia przez pracodawcę umowy z innym podmiotem, która umoż-
liwi korzystanie przez kierujących pojazdami z toalety lub pomieszczenia socjalnego wraz z toaletą w odległości nie więk-
szej niż 250 m od miejsca wyznaczonego do postoju pojazdów. 
§ 47.
 Pracodawca uzgadnia z organizatorem publicznego transportu zbiorowego czas przejazdu w ramach poszcze-
gólnych linii komunikacyjnych w taki sposób, aby zachowany był czas niezbędny do skorzystania przez kierujących pojaz-
dami z infrastruktury, o której mowa w § 46. 
§ 48.
 1. Pracodawca zapewnia kierującym pojazdami liniowymi komunikacji miejskiej kabiny, które są: 
1) 
oddzielone od części pasażerskiej ścianką z drzwiami zamykanymi na zamek, uniemożliwiającymi otwarcie drzwi 
kabiny od zewnętrznej strony przez osoby nieuprawnione; 
2) 
wyposażone w rolety przeciwsłoneczne w oknach zewnętrznych kabiny; 
3) 
klimatyzowane oddzielnie; 
4) 
ogrzewane. 
2. Ogrzewanie w kabinie kierującego pojazdem powinno zapewnić temperaturę nie niższą niż 18°C. 
Rozdział 10 
Przepisy przejściowe i końcowe 
§ 49.
 W terminie 12 miesięcy od dnia wejścia w życie rozporządzenia należy dostosować bramy do wymagań okreś- 
lonych w § 11. Wymagania określone w § 11 ust. 1 nie dotyczą: 
1) 
obiektów dopuszczonych do użytkowania przed dniem wejścia w życie rozporządzenia; 
2) 
obiektów, które uzyskały pozwolenie na budowę przed dniem wejścia w życie rozporządzenia. 
§ 50.
 Przepisy § 15 nie dotyczą: 
1) 
obiektów dopuszczonych do użytkowania przed dniem wejścia w życie rozporządzenia; 
2) 
obiektów, które uzyskały pozwolenie na budowę przed dniem wejścia w życie rozporządzenia. 
§ 51.
 W terminie 24 miesięcy od dnia wejścia w życie rozporządzenia należy dostosować dojścia do zwrotnic i innych 
miejsc, po których przechodzą motorniczy, do wymagań określonych w § 45. 
§ 52.
 W terminie 36 miesięcy od dnia wejścia w życie rozporządzenia należy dostosować znajdujące się na krańcach linii 
komunikacyjnych pomieszczenia do spożywania posiłków oraz pomieszczenia sanitarne do wymagań określonych w § 46. 
§ 53.
 Wymagania określone w § 48 ust. 1 pkt 1, 3 i 4 nie dotyczą pojazdów: 
1) 
które są eksploatowane w dniu wejścia w życie rozporządzenia; 
2) 
na które przed dniem wejścia w życie rozporządzenia została rozpoczęta procedura zakupu. 
§ 54.
 Traci moc rozporządzenie Ministra Infrastruktury z dnia 12 marca 2002 r. w sprawie bezpieczeństwa i higieny 
pracy w komunikacji miejskiej oraz autobusowej komunikacji międzymiastowej (Dz. U. poz. 341 oraz z 2005 r. 
poz. 1866). 
§ 55.
 Rozporządzenie wchodzi w życie po upływie 3 miesięcy od dnia ogłoszenia. 
Minister Infrastruktury: wz. 
R. Weber 
