      
Dziennik Ustaw 
– 2 – 
Poz. 1264 
 
Załącznik do obwieszczenia Prezesa Rady Ministrów 
z dnia 1 sierpnia 2016 r. (poz. 1264) 
ROZPORZĄDZENIE 
RADY MINISTRÓW 
z dnia 1 czerwca 2004 r. 
w sprawie określenia warunków udzielania zezwoleń na zajęcie pasa drogowego 
Na podstawie art. 40 ust. 16 ustawy z dnia 21 marca 1985 r. o drogach publicznych (Dz. U. z 2015 r. poz. 460, 
z późn. zm.
1)
) zarządza się, co następuje: 
§ 1.
 1. Zajmujący pas drogowy przed planowanym zajęciem pasa składa wniosek do zarządcy drogi o wydanie ze-
zwolenia na zajęcie pasa drogowego. 
2. Wniosek, o którym mowa w ust. 1, powinien zawierać: 
1) 
imię i nazwisko oraz adres lub nazwę i siedzibę podmiotu występującego o zajęcie pasa drogowego; 
2) 
cel zajęcia pasa drogowego; 
3) 
lokalizację i powierzchnię zajętego pasa drogowego, a w przypadku reklam powierzchnię reklamy; 
4) 
planowany okres zajęcia pasa drogowego. 
3. Do wniosku, o którym mowa w ust. 1, należy załączyć: 
1) 
szczegółowy plan sytuacyjny w skali 1:1000 lub 1:500, z zaznaczeniem granic i podaniem wymiarów planowanej 
powierzchni zajęcia pasa drogowego, a w przypadku umieszczenia reklamy – z podaniem jej wymiarów; 
2) 
zatwierdzony projekt organizacji ruchu, jeżeli zajęcie pasa drogowego wpływa na ruch drogowy lub ogranicza wi-
doczność na drodze albo powoduje wprowadzenie zmian w istniejącej organizacji ruchu pojazdów lub pieszych. 
4. Projekt organizacji ruchu związany z robotami prowadzonymi w pasie drogowym powinien określać sposób za-
bezpieczenia tych robót zgodnie z wymogami bezpieczeństwa ruchu drogowego. 
5. W przypadku zajęcia pasa drogowego w celu prowadzenia robót do wniosku, o którym mowa w ust. 1, należy do-
łączyć dodatkowo: 
1) 
ogólny plan orientacyjny w skali 1:10 000 lub 1:25 000 z zaznaczeniem zajmowanego odcinka pasa drogowego oraz 
informację o sposobie zabezpieczenia robót, jeżeli nie jest wymagany projekt organizacji ruchu; 
2)
2)
 oświadczenie o: 
a) posiadaniu ważnego pozwolenia na budowę obiektu umieszczanego w pasie drogowym lub 
b) zgłoszeniu budowy lub prowadzonych robót właściwemu organowi administracji architektoniczno-budowlanej, 
lub 
c) zamiarze budowy przyłączy elektroenergetycznych, wodociągowych, kanalizacyjnych, gazowych, cieplnych 
i telekomunikacyjnych, dla których sporządzono plan sytuacyjny na kopii aktualnej mapy zasadniczej lub mapy 
jednostkowej przyjętej do państwowego zasobu geodezyjnego i kartograficznego. 
6. W przypadku zajęcia pasa drogowego w celu prowadzenia robót do wniosku, o którym mowa w ust. 1, zarządca 
drogi może zażądać dostarczenia dodatkowych dokumentów, a w szczególności: 
1) 
projektu budowlanego obiektu umieszczanego w pasie drogowym; 
2) 
harmonogramu robót prowadzonych w pasie drogowym, zwłaszcza w przypadkach etapowego prowadzenia robót. 
                                                          
1)
 Zmiany tekstu jednolitego wymienionej ustawy zostały ogłoszone w Dz. U. z 2015 r. poz. 774, 870, 1336, 1830, 1890 i 2281 oraz 
z 2016 r. poz. 770 i 903. 
2)
 W brzmieniu ustalonym przez § 1 rozporządzenia Rady Ministrów z dnia 2 lutego 2015 r. zmieniającego rozporządzenie w sprawie 
określenia warunków udzielania zezwoleń na zajęcie pasa drogowego (Dz. U. poz. 328), które weszło w życie z dniem 25 marca 
2015 r. 
      
Dziennik Ustaw 
– 3 – 
Poz. 1264 
 
§ 2.
 1. Zezwolenie na zajęcie pasa drogowego powinno określać w szczególności: 
1) 
imię i nazwisko oraz adres lub nazwę i siedzibę podmiotu występującego o zajęcie pasa drogowego; 
2) 
cel zajęcia pasa drogowego; 
3) 
powierzchnię zajmowanego pasa drogowego lub powierzchnię reklamy; 
4) 
okres zajęcia pasa drogowego; 
5) 
wysokość opłaty za zajęcie pasa drogowego oraz sposób jej uiszczenia. 
2. W przypadku zajęcia pasa drogowego w celu prowadzenia robót zezwolenie na zajęcie pasa drogowego powinno 
określać dodatkowo: 
1) 
sposób zabezpieczenia zajmowanego pasa drogowego, zgodnie z dokumentami, o których mowa w § 1 ust. 3 pkt 2 
i ust. 5 pkt 1; 
2) 
warunki przywrócenia pasa drogowego do poprzedniego stanu użyteczności. 
3. W warunkach przywrócenia pasa drogowego, o których mowa w ust. 2 pkt 2, określa się: 
1) 
zakres i technologię robót przywracających stan użyteczności; 
2) 
sposób odbioru przedmiotowego odcinka pasa drogowego; 
3) 
zasady usuwania usterek i wad technicznych, powstałych w ciągu 24 miesięcy od daty odbioru pasa drogowego. 
§ 3.
 Rozporządzenie wchodzi w życie po upływie 14 dni od dnia ogłoszenia
3)
.
4) 
 
                                                          
3)
 Rozporządzenie zostało ogłoszone w dniu 19 czerwca 2004 r.  
4)
 Z dniem wejścia w życie niniejszego rozporządzenia utraciły moc przepisy § 1–7, 9 i 12 rozporządzenia Rady Ministrów z dnia 
24 stycznia 1986 r. w sprawie wykonania niektórych przepisów ustawy o drogach publicznych (Dz. U. poz. 33 i 239, z 1995 r. 
poz. 670, z 1997 r. poz. 631, z 1998 r. poz. 968, z 1999 r. poz. 623 oraz z 2002 r. poz. 1240) utrzymane w mocy na podstawie 
art. 9 ustawy z dnia 14 listopada 2003 r. o zmianie ustawy o drogach publicznych oraz o zmianie niektórych innych ustaw (Dz. U. 
poz. 1953). 
