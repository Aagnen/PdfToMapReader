      
 
DZIENNIK USTAW 
RZECZYPOSPOLITEJ POLSKIEJ 
Warszawa, dnia 29 czerwca 2023 r. 
Poz. 1240 
 
ROZPORZĄDZENIE 
RADY MINISTRÓW 
z dnia 19 czerwca 2023 r. 
w sprawie wykazu prac wzbronionych młodocianym i warunków ich zatrudniania przy niektórych z tych prac
1)
 
Na podstawie art. 204 § 1 i 3 ustawy z dnia 26 czerwca 1974 r. – Kodeks pracy (Dz. U. z 2022 r. poz. 1510, 1700 
i 2140 oraz z 2023 r. poz. 240 i 641) zarządza się, co następuje: 
§ 1.
 Ustala się wykaz prac wzbronionych młodocianym, który jest określony w załączniku nr 1 do rozporządzenia. 
§ 2. 
Zezwala się na zatrudnianie młodocianych w wieku powyżej 16 lat przy niektórych rodzajach prac wzbronionych 
młodocianym, które są określone w załączniku nr 2 do rozporządzenia, jeżeli jest to niezbędne do odbycia przygotowania 
zawodowego. 
§ 3. 
Zatrudnienie młodocianych przy pracach, o których mowa w § 2, nie może mieć charakteru pracy stałej, lecz ma 
ograniczać się do zaznajamiania młodocianych z czynnościami niezbędnymi do odbycia przygotowania zawodowego. 
§ 4. 
1. Pracodawca zatrudniający pracowników młodocianych przy pracach, o których mowa w § 2, podejmuje działa-
nia niezbędne do zapewnienia im bezpieczeństwa i szczególnej ochrony zdrowia podczas pracy, biorąc pod uwagę zwięk-
szone ryzyko wynikające z braku ich doświadczenia, świadomości istniejących lub potencjalnych zagrożeń oraz niepełnej 
dojrzałości fizycznej i psychicznej, w tym: 
1) 
zapewnia stały nadzór nauczycieli, instruktorów praktycznej nauki zawodu lub innych osób uprawnionych do prowa-
dzenia praktycznej nauki zawodu nad wykonywaniem pracy przez młodocianych; 
2) 
informuje młodocianych, w sposób dla nich zrozumiały, o możliwych zagrożeniach i o wszelkich podjętych działa-
niach dotyczących ochrony ich zdrowia; 
3) 
organizuje przerwy w pracy młodocianych dla ich odpoczynku w pomieszczeniach odizolowanych od czynników nie-
bezpiecznych, szkodliwych dla zdrowia lub uciążliwych; 
4) 
dostarcza młodocianemu nieodpłatnie środki ochrony indywidualnej zabezpieczające przed działaniem niebezpiecz-
nych i szkodliwych dla zdrowia czynników występujących w środowisku pracy oraz informuje młodocianych o spo-
sobach posługiwania się tymi środkami; 
5) 
dostarcza młodocianemu nieodpłatnie odzież i obuwie robocze, zgodnie z przepisami art. 237
7
 ustawy z dnia 26 czerwca 
1974 r. – Kodeks pracy. 
2. Dopuszczenie młodocianych do prac, o których mowa w § 2, następuje na podstawie oceny ryzyka związanego 
z wykonywaną pracą, dokonanej przez pracodawcę przed rozpoczęciem pracy przez młodocianych lub przy zmianie orga-
nizacji pracy. Podczas oceny ryzyka uwzględnia się w szczególności: 
1) 
ocenę wyposażenia oraz organizacji stanowisk i miejsc pracy młodocianych; 
2) 
organizację procesów pracy oraz ich powiązanie; 
                                                          
1)
 Niniejsze rozporządzenie w zakresie swojej regulacji wdraża dyrektywę Rady 94/33/WE z dnia 22 czerwca 1994 r. w sprawie ochrony 
pracy osób młodych (Dz. Urz. WE L 216 z 20.08.1994, str. 12 – Dz. Urz. UE Polskie wydanie specjalne, rozdz. 5, t. 2, str. 213, 
Dz. Urz. UE L 165 z 27.06.2007, str. 21, Dz. Urz. UE L 65 z 05.03.2014, str. 1 oraz Dz. Urz. UE L 198 z 25.07.2019, str. 241). 
      
Dziennik Ustaw 
– 2 – 
Poz. 1240 
 
 
3) 
identyfikację czynników chemicznych, pyłowych, fizycznych i biologicznych występujących w środowisku pracy 
młodocianego, ich oddziaływanie na organizm młodocianego, stopień i okres narażenia na te czynniki oraz środki 
ochrony; 
4) 
formę, zakres i sposób korzystania z wyposażenia miejsc pracy, w tym z maszyn, narzędzi i sprzętu; 
5) 
zakres i poziom szkolenia oraz instrukcji udzielanych młodocianym. 
3. Ocena ryzyka, o której mowa w ust. 2, jest przeprowadzana każdorazowo przed zmianą miejsca pracy młodocianego 
lub sposobu wykonywania pracy. 
§ 5. 
1.
 
W
 
celu zapewnienia szczególnej ochrony zdrowia młodocianych pracodawca, na podstawie wykazów prac, 
o których mowa w § 1 i 2, sporządza wykazy wykonywanych w jego zakładzie pracy: 
1) 
prac wzbronionych młodocianym; 
2) 
prac wzbronionych młodocianym, przy których zezwala się na zatrudnienie młodocianych w celu odbycia przygoto-
wania zawodowego. 
2. Wykaz prac wzbronionych młodocianym i stanowisk pracy, na których są wykonywane te prace, zamieszcza się 
w widocznym miejscu, w każdej komórce organizacyjnej, w której są zatrudnieni młodociani. 
3. W ustalaniu wykazów, o których mowa w ust. 1, uczestniczy lekarz sprawujący profilaktyczną opiekę zdrowotną 
nad młodocianymi.
 
§ 6. 
Traci moc rozporządzenie Rady Ministrów z dnia 24 sierpnia 2004 r. w sprawie wykazu prac wzbronionych mło-
docianym i warunków ich zatrudniania przy niektórych z tych prac (Dz. U. z 2016 r. poz. 1509). 
§ 7. 
Rozporządzenie wchodzi w życie po upływie 3 miesięcy od dnia ogłoszenia. 
Prezes Rady Ministrów: 
M. Morawiecki 
 
 
      
Dziennik Ustaw 
– 3 – 
Poz. 1240 
 
 
Załączniki do rozporządzenia Rady Ministrów 
z dnia 19 czerwca 2023 r. (Dz. U. poz. 1240) 
Załącznik nr 1 
WYKAZ PRAC WZBRONIONYCH MŁODOCIANYM 
I. 
PRACE ZWIĄZANE Z NADMIERNYM WYSIŁKIEM FIZYCZNYM, WYMUSZONĄ POZYCJĄ CIAŁA ORAZ 
ZAGRAŻAJĄCE PRAWIDŁOWEMU ROZWOJOWI PSYCHICZNEMU 
1. Prace związane z nadmiernym wysiłkiem fizycznym: 
1) 
Prace polegające wyłącznie na podnoszeniu, przenoszeniu i przewożeniu ciężarów oraz prace wymagające 
powtarzania dużej liczby jednorodnych ruchów. 
2) 
Prace, przy których najwyższe wartości obciążenia pracą fizyczną, mierzone wydatkiem energetycznym netto 
na wykonywanie pracy, przekraczają: 
a) dla młodocianych kobiet – w odniesieniu do 6-godzinnego dobowego czasu pracy – 2300 kJ, a w odnie-
sieniu do wysiłków krótkotrwałych 10,5 kJ na minutę, 
b) dla młodocianych mężczyzn – w odniesieniu do 6-godzinnego dobowego czasu pracy – 3030 kJ, a w od-
niesieniu do wysiłków krótkotrwałych 12,6 kJ na minutę. 
3) 
Prace załadunkowe i wyładunkowe, przy przewożeniu ciężarów środkami transportu, przy przetaczaniu beczek, 
bali, kloców itp. 
4) 
Pozostałe prace ujęte w przepisach dotyczących ręcznych prac transportowych, wydanych na podstawie art. 237
15
 
§ 1 Kodeksu pracy, przekraczające wartość obciążenia młodocianych: 
a) dla młodocianych kobiet 60% dopuszczalnej wartości obciążenia dla kobiet, 
b) dla młodocianych mężczyzn 40% dopuszczalnej wartości obciążenia dla mężczyzn 
– 
z wyłączeniem wartości określonych w pkt 2. 
2. Prace wymagające stale wymuszonej i niewygodnej pozycji ciała: 
1) 
Prace wykonywane w pozycji pochylonej lub w przysiadzie. 
2) 
Prace wykonywane w pozycji leżącej, na boku lub na wznak, w tym w szczególności przy naprawach pojaz-
dów mechanicznych. 
3) 
Prace wykonywane na kolanach, w tym w szczególności przy ręcznym cyklinowaniu podłóg, przy pracach 
brukarskich i posadzkarskich. 
3. Prace zagrażające prawidłowemu rozwojowi psychicznemu: 
1) 
Prace, przy których mógłby być zagrożony prawidłowy rozwój psychiczny młodocianych, w szczególności: 
a) prace związane z produkcją, sprzedażą i konsumpcją napojów alkoholowych, w tym obsługa konsumen-
tów w zakładach gastronomicznych, 
b) prace związane z produkcją, sprzedażą, promocją i użytkowaniem wyrobów nikotynowych, 
c) prace związane z produkcją, sprzedażą i reklamą treści pornograficznych, 
d) prace związane z ubojem i obróbką poubojową zwierząt, 
e) obsługa zakładów kąpielowych i łaźni, 
f) prace, przy których występuje prawdopodobieństwo stosowania siły wobec zwierząt, np. praca rakarzy, 
praca z dzikimi lub jadowitymi zwierzętami, 
g) prace przy inseminacji zwierząt, 
h) prace w hospicjach oraz w szpitalach (oddziałach) psychiatrycznych, 
i) 
prace w zakładach pogrzebowych. 
      
Dziennik Ustaw 
– 4 – 
Poz. 1240 
 
 
2) 
Prace w warunkach mogących stanowić nadmierne obciążenie psychiczne, w szczególności: 
a) wymagające odbioru i przetwarzania dużej ilości lub szybko po sobie następujących informacji i podej-
mowania decyzji mogących spowodować groźne następstwa, szczególnie w sytuacjach przymusu czaso-
wego, w tym związane z obsługą elementów sterowniczych, 
b) wymuszone przez rytm pracy maszyn lub wynagradzane w zależności od osiąganych rezultatów. 
3) 
Prace pokojowych w domach wczasowych i turystycznych, pensjonatach i hotelach, w tym hotelach robotniczych. 
II. 
PRACE W NARAŻENIU NA SZKODLIWE DZIAŁANIE CZYNNIKÓW CHEMICZNYCH, PYŁOWYCH, FIZYCZ-
NYCH I BIOLOGICZNYCH 
1. Prace w narażeniu na szkodliwe działanie czynników chemicznych i pyłowych: 
1) 
Prace w narażeniu na działanie substancji lub mieszanin spełniających kryteria klasyfikacji określone w załącz-
niku nr 1 do rozporządzenia Parlamentu Europejskiego i Rady (WE) nr 1272/2008 z dnia 16 grudnia 2008 r. 
w sprawie klasyfikacji, oznakowania i pakowania substancji i mieszanin, zmieniającego i uchylającego dyrek-
tywy 67/548/EWG i 1999/45/WE oraz zmieniającego rozporządzenie (WE) nr 1907/2006 (Dz. Urz. UE L 353 
z 31.12.2008, str. 1, z późn. zm.) w jednej lub kilku z następujących klas lub kategorii zagrożenia wraz z jednym 
lub kilkoma następującymi zwrotami wskazującymi rodzaj zagrożenia: 
a) toksyczność ostra, kategoria 1, 2 lub 3 (H300, H310, H330, H301, H311, H331), 
b) działanie żrące na skórę, kategoria 1A, 1B lub 1C (H314), 
c) gaz łatwopalny, kategoria 1 lub 2 (H220, H221), 
d) łatwopalne aerozole, kategoria 1 (H222), 
e) ciecz łatwopalna, kategoria 1 lub 2 (H224, H225), 
f) materiały wybuchowe, kategorie „niestabilny materiał wybuchowy” lub materiały wybuchowe podklasy 
1.1, 1.2, 1.3, 1.4, 1.5 (H200, H201, H202, H203, H204, H205), 
g) substancje i mieszaniny samoreaktywne typów A, B, C lub D (H240, H241, H242), 
h) nadtlenki organiczne typu A lub B (H240, H241), 
i) 
działanie toksyczne na narządy docelowe po narażeniu jednorazowym, kategoria 1 lub 2 (H370, H371), 
j) 
działanie toksyczne na narządy docelowe po narażeniu powtarzanym, kategoria 1 lub 2 (H372, H373), 
k) działanie uczulające na drogi oddechowe, kategoria 1, podkategoria 1A lub 1B (H334), 
l) 
działanie uczulające na skórę, kategoria 1, podkategoria 1A lub 1B (H317), 
m) rakotwórczość, kategoria 1A, 1B lub 2 (H350, H350i, H351), 
n) działanie mutagenne na komórki rozrodcze, kategoria 1A, 1B lub 2 (H340, H341), 
o) działanie szkodliwe na rozrodczość, kategoria 1A lub 1B (H360, H360F, H360FD, H360Fd, H360D, 
H360Df). 
2) Prace z substancjami, ich mieszaninami lub pyłami o działaniu rakotwórczym lub mutagennym uwalniającymi się 
w procesach technologicznych, określonych w przepisach wydanych na podstawie art. 222 § 3 Kodeksu pracy. 
3) Prace z substancjami psychoaktywnymi i ich mieszaninami. 
4) Prace w narażeniu na ołów i jego związki. 
5) Prace w narażeniu na azbest. 
2. Prace w narażeniu na szkodliwe działanie czynników fizycznych: 
1) 
Prace w przestrzeni pola elektromagnetycznego stref ochronnych, wyznaczonej zgodnie z przepisami wyda-
nymi na podstawie art. 228 § 3 Kodeksu pracy, dotyczącymi najwyższych dopuszczalnych stężeń i natężeń 
czynników szkodliwych dla zdrowia w środowisku pracy. 
2) 
Prace w warunkach narażenia na promieniowanie jonizujące na poziomie przekraczającym dopuszczalne 
wartości dawek granicznych określone w przepisach prawa atomowego. 
3) 
Prace w warunkach narażenia na odbite/rozproszone promieniowanie laserów klasy 3b lub 4 według Polskiej 
Normy PN-EN 608225–1. 
      
Dziennik Ustaw 
– 5 – 
Poz. 1240 
 
 
4) 
Prace w warunkach narażenia na promieniowanie nadfioletowe, zwłaszcza emitowane przez technologiczne 
urządzenia przemysłowe, w tym w szczególności przy elektrycznym spawaniu, cięciu i napawaniu metali. 
5) 
Prace w warunkach narażenia na promieniowanie podczerwone, w tym w szczególności przy piecach hutni-
czych i grzewczych oraz spiekaniu i odlewaniu. 
6) 
Prace w warunkach narażenia na hałas, którego: 
a) poziom ekspozycji odniesiony do 8-godzinnego dobowego lub do przeciętnego tygodniowego, określo-
nego w Kodeksie pracy, wymiaru czasu pracy przekracza wartość 80 dB lub 
b) szczytowy poziom dźwięku C przekracza wartość 130 dB, lub 
c) maksymalny poziom dźwięku A przekracza wartość 110 dB. 
7) 
Prace w warunkach narażenia na hałas ultradźwiękowy, którego: 
a) równoważne poziomy ciśnienia akustycznego w pasmach tercjowych o częstotliwościach środkowych 
od 10 kHz do 40 kHz odniesione do 8-godzinnego dobowego lub do przeciętnego tygodniowego, okreś- 
lonego w Kodeksie pracy, wymiaru czasu pracy lub 
b) maksymalne poziomy ciśnienia akustycznego w pasmach tercjowych o częstotliwościach środkowych 
od 10 kHz do 40 kHz przekraczają wartości podane w tabeli: 
 
Częstotliwość środkowa pasma 
tercjowego (kHz) 
Równoważny poziom ciśnienia 
akustycznego odniesiony 
do 8-godzinnego dobowego 
lub przeciętnego tygodniowego, 
określonego w Kodeksie pracy, 
wymiaru czasu pracy (dB) 
Maksymalny poziom ciśnienia 
akustycznego (dB) 
10; 12,5; 16 
75 
100 
20 
85 
110 
25 
100 
125 
31,5; 40 
105 
130 
8) 
Prace w warunkach narażenia na drgania działające na organizm człowieka przez kończyny górne, przy których: 
a) wartość ekspozycji dziennej wyrażonej w postaci równoważnej energetycznie dla 8 godzin działania 
sumy wektorowej skutecznych, skorygowanych częstotliwościowo przyspieszeń drgań wyznaczonych 
dla trzech składowych kierunkowych (a
hwx
, a
hwy
, a
hwz
), przekracza 1 m/s
2
 lub 
b) wartość ekspozycji trwającej 30 minut i krócej, wyrażonej w postaci sumy wektorowej skutecznych, sko-
rygowanych częstotliwościowo przyspieszeń drgań wyznaczonych dla trzech składowych kierunkowych 
(a
hwx
, a
hwy
, a
hwz
), przekracza 4 m/s
2
. 
9) 
Prace w warunkach narażenia na drgania o ogólnym działaniu na organizm człowieka, przy których: 
a) wartość ekspozycji dziennej wyrażonej w postaci równoważnego energetycznie dla 8 godzin działania 
skutecznego, skorygowanego częstotliwościowo przyspieszenia drgań dominującego wśród przyspieszeń 
drgań wyznaczonych dla trzech składowych kierunkowych, z uwzględnieniem właściwych współczyn-
ników (1,4a
wx
, 1,4a
wy
, a
wz
), przekracza 0,19 m/s
2
 lub 
b) wartość ekspozycji trwającej 30 minut i krócej, wyrażonej w postaci skutecznego skorygowanego 
częstotliwościowo przyspieszenia drgań dominującego wśród przyspieszeń drgań wyznaczonych dla 
trzech składowych kierunkowych, z uwzględnieniem właściwych współczynników (1,4a
wx
, 1,4a
wy
, a
wz
), 
przekracza 0,76 m/s
2
. 
10) Prace w pomieszczeniach, w których temperatura powietrza przekracza 30°C i wilgotność względna powie-
trza przekracza 65%, a także w warunkach bezpośredniego oddziaływania otwartego źródła promieniowania. 
11) Prace w temperaturze powietrza niższej niż 10°C albo przy wilgotności względnej wyższej niż 65%. 
12) Prace w warunkach narażających na przemakanie odzieży, powodujące naruszenie bilansu cieplnego u mło-
docianych. 
      
Dziennik Ustaw 
– 6 – 
Poz. 1240 
 
 
13) Prace w warunkach podwyższonego ciśnienia, w tym w szczególności: 
a) w komorach wysokich ciśnień lub w innych urządzeniach hiperbarycznych nawodnych lub naziemnych, 
b) prace nurków i płetwonurków, 
c) prace w kesonach. 
14) Prace w warunkach obniżonego ciśnienia, w tym w szczególności w komorach niskich ciśnień lub w innych 
urządzeniach hipobarycznych nawodnych lub naziemnych. 
3. Prace w narażeniu na szkodliwe działanie czynników biologicznych: 
1) 
Prace w narażeniu na czynniki biologiczne zakwalifikowane do następującej grupy zagrożenia, zgodnie 
z przepisami dotyczącymi szkodliwych czynników biologicznych dla zdrowia w środowisku pracy oraz 
ochrony zdrowia pracowników zawodowo narażonych na te czynniki, wydanych na podstawie art. 222
1 
§ 3 
Kodeksu pracy: 
a) oznaczone dodatkowo jako A (możliwe efekty alergiczne) lub T (produkcja toksyn) lub D (wykaz pra-
cowników narażonych na działanie tego czynnika biologicznego ma być przechowywany przez okres 
10 lat po zakończeniu ostatniego zanotowanego przypadku narażenia), jeżeli prawidłowo przeprowa-
dzona ocena narażenia na szkodliwe czynniki biologiczne wykazała ich obecność na stanowisku pracy – 
grupa 2 zagrożenia, 
b) jeżeli prawidłowo przeprowadzona ocena narażenia na szkodliwe czynniki biologiczne wykazała ich 
obecność na stanowisku pracy – grupa 3 lub 4 zagrożenia. 
2) 
Prace, przy których źródłem zakażenia lub zarażenia może być chory człowiek lub materiał zakaźny pocho-
dzenia ludzkiego, w tym krew, tkanki, mocz, kał, w szczególności wszelkie prace w szpitalach zakaźnych lub 
oddziałach zakaźnych. 
3) 
Prace, przy których występują zagrożenia czynnikami biologicznymi przenoszonymi na człowieka przez 
kontakt ze zwierzętami lub produktami pochodzenia zwierzęcego, w szczególności: 
a) drobnoustrojami wywołującymi choroby odzwierzęce (zoonozy), 
b) alergenami pochodzenia zwierzęcego wytwarzanymi zarówno przez zwierzęta kręgowe, jak i bezkrę-
gowe, w tym alergenami roztoczy, alergizującymi cząstkami ciała i wydalin owadów, alergenami ryb, 
pierza, naskórka, wydzielin i wydalin ptaków, naskórka, sierści, wydzielin i wydalin zwierząt. 
4) 
Prace, przy których występują zagrożenia czynnikami biologicznymi pochodzenia roślinnego lub mikroor-
ganizmami przenoszonymi przez rośliny, w szczególności: 
a) drobnoustrojami występującymi w roślinach, w tym bakteriami, promieniowcami, grzybami, które stano-
wią zagrożenie w trakcie procesów magazynowania, przetwarzania i użytkowania surowców roślinnych, 
b) pyłami pochodzenia roślinnego, powodującymi stany uczuleniowe, w tym pyłami zbożowymi, paszo-
wymi, tytoniowymi lub z ziół leczniczych. 
III. PRACE STWARZAJĄCE ZAGROŻENIA WYPADKOWE 
1) 
Prace, podczas których młodociani są narażeni na zwiększone niebezpieczeństwo urazów, w tym w szcze-
gólności związane z: 
a) użytkowaniem maszyn określonych w załączniku nr 5 do rozporządzenia Ministra Gospodarki z dnia 
21 października 2008 r. w sprawie zasadniczych wymagań dla maszyn (Dz. U. poz. 1228 oraz z 2011 r. 
poz. 701), 
b) uruchamianiem maszyn i innych urządzeń bezpośrednio po ich naprawie, 
c) połowem ryb, ich patroszeniem i filetowaniem, 
d) rozbiorem, trybowaniem i mieleniem mięsa, 
e) obsługą ciągników i samojezdnych maszyn rolniczych oraz bezpośrednią obsługą kombajnów, siecz-
karni, młockarni, kos, podkaszarek i glebogryzarek z napędem spalinowym, 
f) prowadzeniem maszyn budowlanych i drogowych oraz obsługą dźwignic, kafarów i kołowrotów, 
g) obsługą kotłów parowych, urządzeń i naczyń, w których występuje ciśnienie powyżej 0,5 bara, oraz ob-
sługą generatorów gazowych, 
      
Dziennik Ustaw 
– 7 – 
Poz. 1240 
 
 
h) pracą przy pozyskiwaniu, zrywce i transporcie drewna, 
i) 
obsługą zwierząt dzikich, jadowitych, buhajów, ogierów, knurów i tryków oraz wywozem obornika 
i gnojowic. 
2) 
Prace przy produkcji, przemieszczaniu i obrocie materiałów wybuchowych, w tym wyrobów pirotechnicz-
nych, a także przy produkcji i obsłudze urządzeń lub innych przedmiotów zawierających materiały wybu-
chowe. 
3) 
Prace wymagające obsługi sprzętu do produkcji, przechowywania lub zastosowania gazów ciekłych, sprężo-
nych lub rozpuszczonych. 
4) 
Prace przy użytkowaniu kadzi, cystern, zbiorników i butli zawierających czynniki wymienione w części II 
ust. 1. 
5) 
Prace związane z obsługą, konserwacją, remontami i montażem urządzeń, instalacji i sieci elektroenergetycz-
nych o napięciu elektrycznym znamionowym powyżej 1000 V prądu zmiennego lub 1500 V prądu stałego. 
6) 
Prace w transporcie kolejowym, w tym w szczególności: 
a) na stanowiskach związanych z prowadzeniem ruchu kolejowego, zwłaszcza prace maszynistów pojaz-
dów trakcyjnych i drezyn motorowych, dyżurnych ruchu, konduktorów, manewrowych, ustawiaczy, na-
stawniczych, zwrotniczych, operatorów maszyn torowych oraz 
b) przy budowie i utrzymaniu sieci trakcyjnej. 
7) 
Prace w transporcie oraz komunikacji samochodowej i tramwajowej, w tym w szczególności: 
a) prace kierowców pojazdów silnikowych i ich pomocników, 
b) przy ręcznym przetaczaniu, spinaniu i odczepianiu wagonów i przyczep, 
c) przy zdejmowaniu, nakładaniu i pompowaniu opon samochodowych i ciągnikowych. 
8) 
Prace w żegludze, w tym w szczególności wszelkie prace na jednostkach pływających oraz prace w portach 
związane z obsługą techniczną statków, prace na pogłębiarkach i przy wydobywaniu wraków. 
9) 
Prace w lotnictwie, w tym w szczególności prace pilotów statków powietrznych oraz prace związane z ob-
sługą pasażerów na pokładach statków powietrznych. 
10) Prace: 
a) pod ziemią, w tym w podziemnych zakładach górniczych, 
b) w zagłębieniach o głębokości większej niż 0,7 m, których szerokość jest mniejsza niż dwukrotna głębo-
kość, 
c) przy budowie i rozbiórce obiektów budowlanych, 
d) inne prace grożące obsunięciem ziemi lub zawaleniem konstrukcji. 
11) Prace na wysokości powyżej 3 m. 
12) Prace w odkrywkowych i otworowych zakładach górniczych. 
13) Prace związane z ratownictwem, przy braku możliwości identyfikacji wszystkich zagrożeń, w tym wymaga-
jące stosowania izolujących środków ochrony indywidualnej. 
14) Prace przy nieodpowiednim oświetleniu, przy których wykonywaniu parametry oświetlenia nie odpowiadają 
wymaganiom określonym w Polskich Normach. 
 
 
      
Dziennik Ustaw 
– 8 – 
Poz. 1240 
 
 
Załącznik nr 2 
WYKAZ NIEKTÓRYCH PRAC WZBRONIONYCH MŁODOCIANYM, PRZY KTÓRYCH ZEZWALA SIĘ 
NA ZATRUDNIANIE MŁODOCIANYCH W WIEKU POWYŻEJ 16 LAT 
I. 
PRACE ZAGRAŻAJĄCE PRAWIDŁOWEMU ROZWOJOWI FIZYCZNEMU I PSYCHICZNEMU 
1. Prace wymagające stale wymuszonej i niewygodnej pozycji ciała. 
Prace przy naprawach pojazdów samochodowych, układaniu podłóg oraz układaniu i naprawach nawierzchni dro-
gowych, pod warunkiem wykonywania ich nie dłużej niż 3 godziny na dobę. 
2. Prace zagrażające prawidłowemu rozwojowi psychicznemu. 
Prace pokojowych w domach wczasowych i turystycznych, pensjonatach i hotelach, z wyłączeniem hoteli robotniczych. 
II. 
PRACE W NARAŻENIU NA SZKODLIWE DZIAŁANIE CZYNNIKÓW CHEMICZNYCH, PYŁOWYCH, FIZYCZ-
NYCH I BIOLOGICZNYCH 
1. Prace w narażeniu na szkodliwe działanie czynników chemicznych i pyłów. 
1) 
Prace młodocianych z czynnikami chemicznymi i pyłami wymienionymi w załączniku nr 1 do rozporządzenia 
część II ust. 1 pkt 1 lit. i–o oraz pkt 2, jeżeli jest to niezbędne do ich kształcenia zawodowego, pod warunkiem 
że pracodawca łącznie:  
a) 
ograniczy pracę młodocianego do dwóch dni w tygodniu i w czasie nie dłuższym niż 4 godziny na dobę 
poniżej wartości najwyższych dopuszczalnych stężeń w powietrzu na stanowiskach pracy oraz wyposaży 
go w prawidłowo dobrany sprzęt ochronny dróg oddechowych, odzież i rękawice ochronne, odpowied-
nie do występujących w miejscu pracy substancji chemicznych i ich mieszanin niezależnie od poziomu 
stężeń tych substancji w powietrzu w środowisku pracy, 
b) 
uzyska specjalistyczną opinię lekarza medycyny pracy o braku przeciwwskazań u pracownika młodo-
cianego do wykonywania prac w miejscu występowania substancji i ich mieszanin oraz pyłów wskazu-
jących działanie uczulające na drogi oddechowe lub skórę.  
2. Prace w narażeniu na szkodliwe działanie czynników fizycznych. 
1) 
Prace młodocianych przy spawaniu, cięciu i stapianiu metali, z wyłączeniem metali kolorowych oraz spawania 
wewnątrz zbiorników i pod wodą, pod warunkiem wykonywania prac nie dłużej niż 3 godziny na dobę oraz 
60 godzin w całym okresie szkolenia zawodowego, pod nadzorem nauczycieli zawodu lub instruktorów prak-
tycznej nauki zawodu posiadających kwalifikacje spawacza. Zatrudnianie młodocianych przy spawaniu, cięciu i 
stapianiu metali może się odbywać tylko na tych stanowiskach, na których jest zapewniona skutecznie działająca 
wentylacja miejscowa i ogólna, a prace wykonywane są poza przestrzenią pola elektromagnetycznego stref 
ochronnych, wyznaczoną zgodnie z przepisami wydanymi na podstawie art. 228 § 3 Kodeksu pracy, dotyczą-
cymi najwyższych dopuszczalnych stężeń i natężeń czynników szkodliwych dla zdrowia w środowisku pracy. 
2) 
Prace w mikroklimacie gorącym do wartości 26°C wskaźnika obciążenia termicznego WBGT, wykonywane 
do 3 godzin na dobę, pod warunkiem zachowania norm wydatku energetycznego netto dla młodocianych oraz 
zapewnienia młodocianym na stanowiskach pracy dostatecznej ilości odpowiednich napojów i dziesięciomi-
nutowych przerw po każdych pięćdziesięciu minutach pracy. 
3) 
Prace w mikroklimacie zimnym, z wyłączeniem prac w chłodniach i zamrażalniach, pod następującymi wa-
runkami łącznie:  
a) 
wyposażenia młodocianych w odzież, rękawice i obuwie o odpowiedniej ciepłochronności, zgodnej 
z wymaganiami normy przenoszącej normę europejską,  
b) 
zapewnienia na stanowiskach pracy gorących napojów,  
c) 
przestrzegania, aby wydatek energetyczny netto nie przekraczał norm dla młodocianych oraz ogranicze-
nia do 3 godzin na dobę czasu pracy młodocianych w pomieszczeniach z temperaturą niższą niż 10°C. 
3. Prace w narażeniu na szkodliwe działanie czynników biologicznych. 
1) 
Prace w placówkach służby zdrowia, z wyjątkiem szpitali (oddziałów szpitali) zakaźnych, w wymiarze do 6 godzin 
na dobę, z wyłączeniem następujących czynności:  
a) 
wynoszenia, mycia i dezynfekcji naczyń z wydalinami, wydzielinami i innymi materiałami potencjalnie za-
kaźnymi, mycia pomieszczeń zanieczyszczonych wydalinami, wydzielinami i innymi materiałami potencjal-
nie zakaźnymi, mycia chorych zanieczyszczonych, pomocy przy zaspokajaniu potrzeb fizjologicznych, 
      
Dziennik Ustaw 
– 9 – 
Poz. 1240 
 
 
b) 
prac dezynfekcyjnych, dezynsekcyjnych, deratyzacyjnych z zastosowaniem toksycznych środków che-
micznych,  
c) 
pobierania i przenoszenia materiałów do badań laboratoryjnych, takich jak: kał, mocz, krew, plwocina,  
d) 
wykonywania toalety pośmiertnej i prac w prosektoriach.  
2) 
Prace przy ręcznym i maszynowym krojeniu skór – w wymiarze do 3 godzin na dobę.  
3) 
Prace młynarskie przy obsłudze maszyn czyszczących i mielących, wykonywane przez młodocianych.  
4) 
Prace w narażeniu na czynniki stwarzające ryzyko uczulenia, pod warunkiem uzyskania specjalistycznej opi-
nii lekarskiej o braku przeciwwskazań zdrowotnych do kontaktu z tymi czynnikami i profilaktycznym stoso-
waniu odpowiednich środków ochrony skóry i układu oddechowego.  
III. PRACE STWARZAJĄCE ZAGROŻENIA WYPADKOWE  
1) 
Prace związane z rozbiorem, trybowaniem i mieleniem mięsa. 
2) 
Prace przy filetowaniu ryb.  
3) 
Prace przy budowie, naprawie i utrzymaniu nawierzchni kolejowej, w wydzielonym warsztacie szkolnym, na 
torach ułożonych wyłącznie do celów szkoleniowych, na terenie ogrodzonym, z wyłączeniem bezpośredniego 
sąsiedztwa czynnych torów kolejowych dla ruchu pociągów.  
4) 
Prace kierowcy pojazdu silnikowego, jeżeli program nauczania zawodu przewiduje przygotowanie do kierowania 
pojazdem silnikowym.  
5) 
Prace marynarzy i rybaków.  
6) 
Prace przy obsłudze ciągników i samojezdnych maszyn rolniczych.  
7) 
Prace w zagłębieniach do 1,5 m obudowanych zgodnie z wymaganiami określonymi w przepisach wydanych na 
podstawie art. 237
15 
§ 2 Kodeksu pracy, dotyczących bezpieczeństwa i higieny pracy podczas wykonywania robót 
budowlanych.  
8) 
Niektóre rodzaje prac pod ziemią w podziemnych zakładach górniczych oraz w odkrywkowych i otworowych 
zakładach górniczych przewidziane w programach nauczania zawodów, wykonywane przez młodocianych, pod 
warunkiem spełnienia łącznie następujących wymagań: 
a) 
czas pracy młodocianych w odkrywkowych i otworowych zakładach górniczych nie może przekraczać 4 go-
dzin na dobę,  
b) 
czas pracy młodocianych pod ziemią nie może przekraczać 14 dni w miesiącu, przy czym ich czas pracy nie 
może przekraczać 4 godzin w ciągu zmiany roboczej, a młodocianych w wieku powyżej 17 lat – 6 godzin 
na dobę, włączając do czasu pracy zjazd i dojście do stanowiska pracy, 
c) 
w czasie szkolenia zawodowego młodociani mogą być zatrudniani w polach szkoleniowych, tj. w oddziałach 
ruchowych zakładu górniczego specjalnie przeznaczonych do szkolenia, lub  na stanowiskach szkolenio-
wych w warsztatach energomechanicznych i w oddziałach ruchowych zakładu górniczego, zatwierdzonych 
do celów szkoleniowych w planie ruchu zakładu górniczego przez właściwy organ nadzoru górniczego,  
d) 
zatrudnianie młodocianych na stanowiskach szkoleniowych w warsztatach energomechanicznych i w od-
działach ruchowych zakładu górniczego odbywa się przy pełnej obsadzie pracowników dorosłych z odpo-
wiednimi kwalifikacjami zawodowymi,  
e) 
praca młodocianych pod ziemią nie może odbywać się w chodnikach wymagających pozycji leżącej lub 
pochylonej, w miejscach mokrych, przy rabunku, w polach pożarowych oraz w warunkach niebezpiecznych, 
gdzie wymagana jest duża ostrożność i doświadczenie,  
f) 
zatrudnianie młodocianych pod ziemią może odbywać się tylko pod nadzorem nauczycieli zawodu, zatwier-
dzonych przez właściwy organ nadzoru górniczego, lub instruktorów praktycznej nauki zawodu, zatwierdzo-
nych przez kierownika zakładu górniczego, przy czym na jednego instruktora nie może przypadać więcej niż 
5 młodocianych. 
9) 
Prace młodocianych:  
a) 
związane z montażem, demontażem i konserwacją linii energetycznych, rozdzielni, stacji transformatorów 
i nastawni, w tym na wysokości powyżej 3 m, pod warunkiem całkowitego wyłączenia linii lub urządzeń 
spod napięcia przy jednoczesnym zabezpieczeniu miejsca pracy, tak aby wykluczone było przypadkowe 
włączenie tych linii lub urządzeń pod napięcie, przypadkowe zbliżenie się na niebezpieczną odległość 
do części urządzeń pozostawionych pod napięciem lub ich dotknięcie oraz: 
−
 zastosowania zabezpieczenia przed skutkami wyładowań atmosferycznych, 
      
Dziennik Ustaw 
– 10 – 
Poz. 1240 
 
 
−
 wykonywania ich poza przestrzenią pola elektromagnetycznego stref ochronnych, wyznaczoną zgodnie 
z przepisami wydanymi na podstawie art. 228 § 3 Kodeksu pracy, dotyczącymi najwyższych dopusz-
czalnych stężeń i natężeń czynników szkodliwych dla zdrowia w środowisku pracy, 
b) 
związane z budową i utrzymaniem sieci trakcyjnych, w tym na wysokości powyżej 3 m, przy wyłączonej 
spod napięcia sieci trakcyjnej i jednoczesnym zabezpieczeniu miejsca pracy, tak aby wykluczone było przy-
padkowe włączenie tego odcinka sieci pod napięcie lub przeniesienie napięcia przez pantograf pojazdu trak-
cyjnego; prace te mogą być wykonywane tylko na sieci trakcyjnej zbudowanej specjalnie dla celów szkole-
niowych lub na wyznaczonych odcinkach linii kolejowej, na których na czas wykonywania prac wstrzymany 
jest ruch pociągów,  
c) 
związane z obsługą pojazdów trakcyjnych i z prowadzeniem ruchu kolejowego, wykonywane pod bezpo-
średnim nadzorem osób upoważnionych,  
d) 
na wysokości powyżej 3 m, w wymiarze do 2 godzin na dobę, pod warunkiem pełnego zabezpieczenia przed 
upadkiem i wyłączenia pozostałych zagrożeń,  
e) 
przy użytkowaniu maszyn określonych w załączniku nr 5 do rozporządzenia Ministra Gospodarki z dnia 
21 października 2008 r. w sprawie zasadniczych wymagań dla maszyn (Dz. U. poz. 1228 oraz z 2011 r. 
poz. 701), 
f) 
związane z bezpośrednią obsługą kombajnów, sieczkarni, młockarni, kos, podkaszarek i glebozgryzarek 
z napędem spalinowym, 
g) 
wykonywane w warsztatach szkolnych lub na stanowiskach szkoleniowych w zakładach pracy przystoso-
wanych do prowadzenia praktycznej nauki zawodu przy pozyskiwaniu, zrywce i transporcie drewna. 
10) Prace przy nieodpowiednim oświetleniu:  
a) 
w pomieszczeniach zaciemnionych (ciemniach fotograficznych), w wymiarze do 2 godzin na dobę,  
b) 
w zakresie potrzebnym do przygotowania zawodowego:  
– w konserwatoriach filmów,  
– w ciemniach filmowych,  
– przy montażu filmów,  
– w charakterze pomocy przy obsłudze aparatów projekcyjnych 35 mm wyposażonych w lampy łukowe, 
pod warunkiem nieprzekraczania przy tych pracach 4 godzin na dobę, a w kabinie kinooperatora – czasu 
pracy w ciągu 2 seansów. 
 
