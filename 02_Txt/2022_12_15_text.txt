                        
 
DZIENNIK USTAW 
RZECZYPOSPOLITEJ POLSKIEJ 
Warszawa, dnia 27 grudnia 2022 r. 
Poz. 2778 
 
ROZPORZĄDZENIE 
MINISTRA ROZWOJU I TECHNOLOGII
 
1)
 
z dnia 15 grudnia 2022 r. 
w sprawie książki obiektu budowlanego oraz systemu Cyfrowa Książka Obiektu Budowlanego 
Na podstawie art. 60r ustawy z dnia 7 lipca 1994 r. – Prawo budowlane (Dz. U. z 2021 r. poz. 2351, z późn. zm.
2)
) 
zarządza się, co następuje: 
Rozdział 1 
Przepisy ogólne 
§ 1.
 Rozporządzenie określa: 
1) 
szczegółowy sposób prowadzenia książki obiektu budowlanego w postaci papierowej i elektronicznej, w tym doko-
nywania wpisów; 
2) 
szczegółowy sposób uwierzytelniania i autoryzacji w systemie Cyfrowa Książka Obiektu Budowlanego, zwanym 
dalej „systemem c-KOB”. 
Rozdział 2 
Sposób prowadzenia książki obiektu budowlanego 
§ 2.
 Książkę obiektu budowlanego oraz kolejne tomy książki obiektu budowlanego prowadzi się w sposób usystema-
tyzowany, tak aby składały się: 
1) 
ze strony tytułowej; 
2) 
z tablicy nr I – Informacje o obiekcie budowlanym; 
3) 
z tablicy nr II – Dane właściciela lub zarządcy obiektu budowlanego; 
4) 
z tablicy nr III – Przeprowadzone kontrole, o których mowa w art. 62 ust. 1 ustawy z dnia 7 lipca 1994 r. – Prawo 
budowlane; 
5) 
z tablicy nr IV – Ekspertyzy i opinie techniczne; 
6) 
z tablicy nr V – Przeglądy techniczne, konserwacja oraz naprawy urządzeń przeciwpożarowych, o których mowa 
w art. 4 ust. 1 pkt 3 ustawy z dnia 24 sierpnia 1991 r. o ochronie przeciwpożarowej (Dz. U. z 2022 r. poz. 2057); 
7) 
z tablicy nr VI – Roboty budowlane związane z obiektem budowlanym wykonywane po oddaniu do użytkowania; 
8) 
z tablicy nr VII – Katastrofy budowlane dotyczące obiektu budowlanego; 
9) 
z tablicy nr VIII – Decyzje, postanowienia, zaświadczenia i inne dokumenty wydane przez organy administracji 
publicznej, dotyczące obiektu budowlanego. 
                                                          
1)
 Minister Rozwoju i Technologii kieruje działem administracji rządowej – budownictwo, planowanie i zagospodarowanie prze-
strzenne oraz mieszkalnictwo, na podstawie § 1 ust. 2 pkt 1 rozporządzenia Prezesa Rady Ministrów z dnia 15 kwietnia 2022 r. 
w sprawie szczegółowego zakresu działania Ministra Rozwoju i Technologii (Dz. U. poz. 838). 
2)
 Zmiany tekstu jednolitego wymienionej ustawy zostały ogłoszone w Dz. U. z 2022 r. poz. 88, 1557, 1768, 1783, 1846, 2206 i 2687. 
          
Dziennik Ustaw 
– 2 – 
Poz. 2778 
 
 
§ 3.
 1. Na stronie tytułowej książki obiektu budowlanego oraz kolejnych tomów książki obiektu budowlanego za-
mieszcza się: 
1) 
rodzaj obiektu budowlanego; 
2) 
adres obiektu budowlanego; 
3) 
datę założenia książki obiektu budowlanego. 
2. W przypadku książki obiektu budowlanego w postaci elektronicznej na stronie tytułowej zamieszcza się również 
indywidualny numer książki obiektu budowlanego nadawany przez system c-KOB. 
3. W przypadku książki obiektu budowlanego w postaci papierowej na stronie tytułowej zamieszcza się również: 
1) 
numer tomu; 
2) 
liczbę stron. 
§ 4.
 W tablicy nr I zamieszcza się: 
1) 
rodzaj obiektu budowlanego; 
2) 
funkcję obiektu budowlanego; 
3) 
rok oddania obiektu budowlanego do użytkowania; 
4) 
charakterystyczne parametry techniczne obiektu budowlanego, w szczególności: informacje o powierzchni zabudo-
wy budynku, powierzchni dachu budowli, wysokości, kubaturze, liczbie kondygnacji nadziemnych i podziemnych, 
liczbie lokali mieszkalnych budynku mieszkalnego wielorodzinnego, rodzaju konstrukcji nośnej oraz o występowa-
niu w obiekcie wyrobów zawierających azbest; 
5) 
informację o wyposażeniu obiektu budowlanego w instalacje i urządzenia; 
6) 
informacje o wymaganych kontrolach okresowych, w zakresie określonym art. 62 ust. 1 pkt 1–3 ustawy z dnia 
7 lipca 1994 r. – Prawo budowlane; 
7) 
plan sytuacyjny obiektu budowlanego zawierający dane, o których mowa w art. 60k ust. 2 ustawy z dnia 7 lipca 
1994 r. – Prawo budowlane; 
8) 
lokalizację obiektu budowlanego, a w przypadku książki obiektu budowlanego w postaci elektronicznej również 
oznaczenie obiektu na mapie; 
9) 
nazwę właściwego organu nadzoru budowlanego. 
§ 5.
 W tablicy nr II zamieszcza się: 
1) 
dane dotyczące właściciela obiektu budowlanego: 
a) imię i nazwisko lub nazwę, 
b) adres zamieszkania lub siedziby, 
c) e-mail; 
2) 
dane dotyczące zarządcy obiektu budowlanego, jeżeli występuje: 
a) imię i nazwisko lub nazwę, 
b) adres zamieszkania lub siedziby, 
c) e-mail; 
3) 
dane dotyczące osoby fizycznej upoważnionej do prowadzenia książki obiektu budowlanego: 
a) imię i nazwisko, 
b) adres zamieszkania, 
c) e-mail. 
§ 6.
 W tablicy nr III zamieszcza się: 
1) 
datę przeprowadzenia kontroli; 
2) 
imię i nazwisko osoby przeprowadzającej kontrolę; 
3) 
informacje o numerze, rodzaju i zakresie posiadanych uprawnień budowlanych albo innych uprawnień dających 
podstawę do przeprowadzania kontroli; 
          
Dziennik Ustaw 
– 3 – 
Poz. 2778 
 
 
4) 
zakres kontroli; 
5) 
ustalenia dokonane w zakresie kontroli; 
6) 
informację, czy zostały stwierdzone nieprawidłowości; 
7) 
informację, czy stwierdzone nieprawidłowości stanowiły uszkodzenia lub braki, które mogłyby spowodować zagro-
żenie życia lub zdrowia ludzi, bezpieczeństwa mienia lub środowiska, a w szczególności katastrofę budowlaną, po-
żar, wybuch, porażenie prądem elektrycznym albo zatrucie gazem; 
8) 
zalecenia wskazujące czynności mające na celu usunięcie stwierdzonych nieprawidłowości wraz z terminem ich 
wykonania, jeżeli zostały stwierdzone nieprawidłowości; 
9) 
informacje, czy kontrola dotyczyła budynku o powierzchni zabudowy przekraczającej 2000 m
2
 albo innego obiektu 
budowlanego o powierzchni dachu przekraczającej 1000 m
2
; 
10) metody i środki użytkowania elementów obiektu budowlanego narażonych na szkodliwe działanie wpływów atmo-
sferycznych i niszczące działanie innych czynników, w przypadku kontroli tych elementów; 
11) zakres niewykonanych zaleceń określonych w protokołach z poprzednich kontroli. 
§ 7.
 W tablicy nr IV zamieszcza się: 
1) 
datę sporządzenia ekspertyzy lub opinii technicznej; 
2) 
imię i nazwisko osoby, która sporządziła ekspertyzę lub opinię techniczną; 
3) 
informacje o przyczynach zlecenia opracowania oraz cel, dla którego została opracowana ekspertyza lub opinia tech-
niczna; 
4) 
wnioski wynikające z ekspertyzy lub opinii technicznej; 
5) 
sposób wykorzystania ekspertyzy lub opinii technicznej. 
§ 8.
 W tablicy nr V zamieszcza się: 
1) 
datę i zakres przeprowadzonych przeglądu technicznego, konserwacji lub naprawy urządzeń przeciwpożarowych; 
2) 
imię i nazwisko osoby, która dokonała przeglądu technicznego, konserwacji lub naprawy urządzeń przeciwpożarowych; 
3) 
wnioski z dokonanych przeglądu technicznego, konserwacji lub naprawy urządzeń przeciwpożarowych. 
§ 9.
 W tablicy nr VI zamieszcza się: 
1) 
datę rozpoczęcia i zakończenia robót budowlanych; 
2) 
zakres wykonanych robót budowlanych; 
3) 
dane identyfikujące protokół kontroli, o których mowa w art. 62 ust. 1 ustawy z dnia 7 lipca 1994 r. – Prawo budow-
lane – jeżeli wykonanie robót budowlanych stanowiło zalecenie z tej kontroli. 
§ 10.
 W tablicy nr VII zamieszcza się: 
1) 
datę katastrofy budowlanej; 
2) 
zakres katastrofy budowlanej; 
3) 
ustalone przyczyny katastrofy budowlanej. 
§ 11.
 W tablicy nr VIII zamieszcza się: 
1) 
oznaczenie organu administracji publicznej; 
2) 
datę wydania decyzji, postanowienia, zaświadczenia lub innego dokumentu; 
3) 
informacje dotyczące rodzaju i treści wydanych decyzji, postanowienia, zaświadczenia lub innego dokumentu. 
§ 12.
 Książkę obiektu budowlanego w postaci papierowej prowadzi się na ponumerowanych stronach w formacie 
A-4 w taki sposób, aby książka obiektu budowlanego była chroniona przed usunięciem lub wymianą stron. 
§ 13.
 1. W przypadku braku miejsca w odpowiedniej tablicy na dokonanie kolejnego wpisu w książce obiektu bu-
dowlanego w postaci papierowej zakłada się kolejny tom książki obiektu budowlanego w postaci papierowej albo książkę 
obiektu budowlanego w postaci elektronicznej. 
          
Dziennik Ustaw 
– 4 – 
Poz. 2778 
 
 
2. W przypadku założenia kolejnego tomu książki obiektu budowlanego w postaci papierowej albo książki obiektu 
budowlanego w postaci elektronicznej w poszczególnych tablicach dotychczas prowadzonej książki, w których pozostało 
miejsce na dokonanie nowych wpisów, sporządza się adnotacje o kontynuacji wpisów w kolejnym tomie albo w książce 
obiektu budowlanego w postaci elektronicznej. 
§ 14.
 Do książki obiektu budowlanego w postaci elektronicznej mogą być załączane dokumenty w postaci elektro-
nicznej. 
§ 15.
 1. Książka obiektu budowlanego w postaci elektronicznej od momentu jej założenia do zamknięcia posiada 
w systemie c-KOB status „otwarta”. 
2. Książka obiektu budowlanego w postaci elektronicznej od momentu jej zamknięcia posiada w systemie c-KOB 
status „zakończona”. 
Rozdział 3 
Wpisy w książce obiektu budowlanego 
§ 16.
 1. Wpisy w książce obiektu budowlanego w poszczególnych tablicach zamieszcza się w porządku chronolo-
gicznym, w sposób uniemożliwiający dokonanie uzupełnień. 
2. Jeżeli wpis w książce obiektu budowlanego zawiera dane identyfikujące: 
1) 
zdarzenie, które to dane są objęte klauzulą tajności, wpis ogranicza się do wskazania tej okoliczności i dokumentu, 
z których wynika objęcie tych danych klauzulą tajności; 
2) 
dokument będący przedmiotem wpisu, który jest objęty klauzulą tajności albo zawiera informacje objęte klauzulą 
tajności, we wpisie wskazuje się na tę okoliczność. 
§ 17.
 1. W razie konieczności wprowadzenia poprawek do dokonanych już wpisów należy dokonać kolejnego wpisu 
przez wprowadzenie właściwej treści z uzasadnieniem wprowadzonej zmiany. 
2. W razie konieczności wprowadzenia poprawek do dokonanych już wpisów w książce obiektu budowlanego 
w postaci papierowej dopuszcza się skreślenie niewłaściwego tekstu w sposób umożliwiający jego odczytanie i wprowa-
dzenie właściwej treści, z uzasadnieniem wprowadzonej zmiany. Osoba dokonująca poprawki zamieszcza także swoje 
imię i nazwisko oraz datę dokonania tej czynności i czytelny podpis. 
§ 18.
 Wpisów w książce obiektu budowlanego dokonuje się w sposób trwały i czytelny. 
§ 19.
 Każdy wpis jest opatrzony: 
1) 
datą; 
2) 
imieniem i nazwiskiem osoby dokonującej wpisu; 
3) 
czytelnym podpisem osoby dokonującej wpisu w książce obiektu budowlanego w postaci papierowej lub systemo-
wym potwierdzeniem tożsamości w książce obiektu budowlanego w postaci elektronicznej. 
§ 20.
 Wpisów i aktualizacji danych zgromadzonych w książce obiektu budowlanego w postaci elektronicznej można 
dokonywać wyłącznie w książkach o statusie „otwarta”. 
Rozdział 4 
Uwierzytelnianie i autoryzacja w systemie c-KOB 
§ 21.
 1. Dostęp do systemu c-KOB wymaga prawidłowego przeprowadzenia procesów: 
1) 
uwierzytelnienia użytkownika konta po dokonaniu jego identyfikacji oraz 
2) 
autoryzacji użytkownika konta. 
2. Uwierzytelnienie polega na potwierdzeniu deklarowanej tożsamości użytkownika konta w: 
1) 
systemie identyfikacji elektronicznej przyłączonym do węzła krajowego identyfikacji elektronicznej, o którym mowa 
w art. 21a ust. 1 pkt 2 lit. a ustawy z dnia 5 września 2016 r. o usługach zaufania oraz identyfikacji elektronicznej 
(Dz. U. z 2021 r. poz. 1797), zwanego dalej „węzłem krajowym”, lub 
2) 
systemie c-KOB – w przypadku pracowników organów nadzoru budowlanego oraz innych organów lub służb 
uprawnionych do kontroli przestrzegania przepisów w zakresie utrzymania obiektów budowlanych lub do prowa-
dzenia działań ratowniczych. 
          
Dziennik Ustaw 
– 5 – 
Poz. 2778 
 
 
3. Identyfikacja jest realizowana: 
1) 
przy użyciu środka identyfikacji elektronicznej wydanego w systemie identyfikacji elektronicznej przyłączonym do 
węzła krajowego lub 
2) 
przy użyciu środka identyfikacji elektronicznej wydanego w wewnętrznym systemie identyfikacji elektronicznej 
systemu c-KOB zapewniającym obsługę procesu uwierzytelniania – w przypadku pracowników organów nadzoru 
budowlanego oraz innych organów lub służb uprawnionych do kontroli przestrzegania przepisów w zakresie utrzy-
mania obiektów budowlanych lub do prowadzenia działań ratowniczych. 
4. Autoryzacja następuje po poprawnym uwierzytelnieniu użytkownika i polega na przydzieleniu prawa dostępu do 
systemu c-KOB. 
§ 22.
 Zapewnienie: 
1) 
możliwości wprowadzania danych w systemie c-KOB, w szczególności dokonywania wpisów w książce obiektu 
budowlanego w postaci elektronicznej, oraz 
2) 
praw dostępu do systemu c-KOB 
– następuje w procesie autoryzacji na podstawie przydzielonych uprawnień. 
§ 23.
 Uwierzytelnienie użytkownika konta w systemie identyfikacji elektronicznej przyłączonym do węzła krajowego 
lub w systemie c-KOB zapewnia systemowe potwierdzanie tożsamości przy dokonywaniu wpisów w książce obiektu 
budowlanego w postaci elektronicznej. 
Rozdział 5 
Przepis końcowy 
§ 24.
 Rozporządzenie wchodzi w życie z dniem 1 stycznia 2023 r.
3)
 
Minister Rozwoju i Technologii:
 W. Buda 
                                                          
3)
 Niniejsze rozporządzenie było poprzedzone rozporządzeniem Ministra Infrastruktury z dnia 3 lipca 2003 r. w sprawie książki obiektu 
budowlanego (Dz. U. poz. 1134), które traci moc z dniem 1 stycznia 2023 r. w związku z wejściem w życie ustawy z dnia 7 lipca 
2022 r. o zmianie ustawy – Prawo budowlane oraz niektórych innych ustaw (Dz. U. poz. 1557). 
