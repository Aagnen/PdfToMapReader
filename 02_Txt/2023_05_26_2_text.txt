      
 
DZIENNIK USTAW 
RZECZYPOSPOLITEJ POLSKIEJ 
Warszawa, dnia 31 maja 2023 r. 
Poz. 1039 
 
ROZPORZĄDZENIE 
MINISTRA CYFRYZACJI
 
1)
 
z dnia 26 maja 2023 r. 
w sprawie warunków technicznych, jakim powinny odpowiadać kanały technologiczne i ich usytuowanie
2)
 
Na podstawie art. 7 ust. 2 pkt 2 ustawy z dnia 7 lipca 1994 r. ‒ Prawo budowlane (Dz. U. z 2023 r. poz. 682, 553 i 967) 
zarządza się, co następuje: 
§ 1.
 1. Przepisy rozporządzenia stosuje się do projektowania, budowy i przebudowy kanałów technologicznych. 
2. Przepisów rozporządzenia nie stosuje się do projektowania, budowy i przebudowy kanalizacji kablowej. 
§ 2. 
Użyte w rozporządzeniu określenia oznaczają: 
1) 
ciąg kanału technologicznego – odcinek ułożonych jeden za drugim i połączonych ze sobą elementów kanału techno-
logicznego, zakopanych w ziemi lub umieszczonych w konstrukcjach drogowych obiektów inżynierskich, który jest 
położony między sąsiednimi studniami kablowymi lub zasobnikami kablowymi; 
2) 
elementy kanału technologicznego – ciągi i wiązki rur, mikrokanalizacje światłowodowe, studnie kablowe lub zasob-
niki kablowe oraz inne obiekty i urządzenia wchodzące w skład kanałów technologicznych i ich ciągów; 
3) 
kanał technologiczny – kanał technologiczny, o którym mowa w art. 4 pkt 15a ustawy z dnia 21 marca 1985 r. o dro-
gach publicznych (Dz. U. z 2023 r. poz. 645 i 760); 
4) 
kanał technologiczny przepustowy – ciąg kanału technologicznego przebiegający pod przeszkodami terenowymi, 
w szczególności pod konstrukcją nawierzchni części drogi przeznaczonych do ruchu i postoju pojazdów silnikowych, 
a także w miejscach zbliżeń i skrzyżowań kanału technologicznego z innymi obiektami budowlanymi; 
5) 
kanał technologiczny uliczny – ciąg kanału technologicznego usytuowany w szczególności w miejscach przeznaczo-
nych wyłącznie do ruchu pieszych, osób poruszających się przy użyciu urządzenia wspomagającego ruch, rowerów, 
hulajnóg elektrycznych lub urządzeń transportu osobistego, a także w przypadkach współwykorzystania kanału techno- 
logicznego z innymi obiektami budowlanymi; 
6) 
skrzyżowanie kanału technologicznego z innymi obiektami budowlanymi lub śródlądowymi wodami powierzchnio-
wymi – odcinek ciągu kanału technologicznego przebiegający w poprzek obszaru innego obiektu budowlanego lub 
śródlądowych wód powierzchniowych; 
7) 
współwykorzystanie kanału technologicznego z innymi obiektami budowlanymi – usytuowanie kanału technologicz-
nego w innym obiekcie budowlanym lub z wykorzystaniem w całości lub części innych obiektów budowlanych; 
                                                          
1)
 Minister Cyfryzacji kieruje działem administracji rządowej – informatyzacja, na podstawie § 1 ust. 2 rozporządzenia Prezesa Rady 
Ministrów z dnia 26 kwietnia 2023 r. w sprawie szczegółowego zakresu działania Ministra Cyfryzacji (Dz. U. poz. 792). 
2)
 Niniejsze rozporządzenie zostało notyfikowane Komisji Europejskiej w dniu 30 stycznia 2023 r. pod numerem 2023/038/PL, zgodnie 
z § 4 rozporządzenia Rady Ministrów z dnia 23 grudnia 2002 r. w sprawie sposobu funkcjonowania krajowego systemu notyfikacji 
norm i aktów prawnych (Dz. U. poz. 2039 oraz z 2004 r. poz. 597), które wdraża postanowienia dyrektywy 2015/1535 Parlamentu 
Europejskiego i Rady z dnia 9 września 2015 r. ustanawiającej procedurę udzielania informacji w dziedzinie przepisów technicznych 
oraz zasad dotyczących usług społeczeństwa informacyjnego (Dz. Urz. UE L 241 z 17.09.2015, str. 1–15). 
      
Dziennik Ustaw 
– 2 – 
Poz. 1039 
 
 
8) 
zasobnik kablowy – pomieszczenie stanowiące osłonę dla złącza kabla telekomunikacyjnego lub mikrokabla światło-
wodowego i ich zapasów; 
9) 
zbliżenie kanału technologicznego z innymi obiektami budowlanymi – odcinek ciągu kanału technologicznego prze-
biegający wzdłuż innych obiektów budowlanych. 
§ 3. 
Kanały technologiczne projektuje się, buduje oraz przebudowuje z uwzględnieniem: 
1) 
bezpieczeństwa użytkowników dróg, w szczególności w odniesieniu do usytuowania kanałów technologicznych w pasie 
drogowym oraz wytrzymałości konstrukcyjnej i materiałowej ich elementów składowych; 
2) 
obowiązujących standardów i najlepszych praktyk z zakresu ochrony środowiska; 
3) 
konieczności zapewnienia trwałości konstrukcji i wyrobów zastosowanych do budowy kanałów technologicznych, do-
stosowanej do przewidywanych okresów między remontami drogi; 
4) 
konieczności umożliwienia wprowadzenia do kanału technologicznego i wyprowadzenia z niego telekomunikacyjnych 
linii kablowych i linii elektroenergetycznych znajdujących się poza pasem drogowym; 
5) 
konieczności zapewnienia odpowiedniej pojemności kanału technologicznego, związanej z potrzebami wynikającymi 
z rozwoju infrastruktury telekomunikacyjnej, z uwzględnieniem potrzeb zarządcy drogi oraz przewidywanego rozwoju 
zagospodarowania kanału technologicznego; 
6) 
konieczności odpowiedniego zabezpieczenia elementów kanału technologicznego przed dostępem osób nieuprawnio-
nych. 
§ 4.
 1. Ciąg kanału technologicznego zapewnia możliwość umieszczenia i eksploatacji następujących elementów linii 
telekomunikacyjnych i linii elektroenergetycznych: 
1) 
telekomunikacyjnych linii kablowych, w tym światłowodowych, oraz linii elektroenergetycznych niezwiązanych z po-
trzebami zarządzania drogami lub potrzebami ruchu drogowego; 
2) 
kabli zasilających i sygnalizacyjnych w ciągach rur przeznaczonych dla tego rodzaju technologii. 
2. Studnie kablowe lub zasobniki kablowe oraz inne obiekty i urządzenia wchodzące w skład kanałów technologicz-
nych zapewniają możliwość umieszczenia w nich i eksploatacji: 
1) 
urządzeń infrastruktury technicznej związanej z potrzebami zarządzania drogami lub z potrzebami ruchu drogowego; 
2) 
urządzeń systemów sygnalizacji włamania. 
§ 5. 
Kanały technologiczne projektuje się, buduje oraz przebudowuje jako ciągi kanałów technologicznych ulicznych 
albo kanałów technologicznych przepustowych zgodnie z wymaganiami określonymi w załączniku nr 1 do rozporządzenia. 
§ 6.
 1. Elementy kanałów technologicznych oraz instalacje z nimi związane projektuje się, buduje oraz przebudowuje 
z wykorzystaniem wyrobów budowlanych zapewniających trwałość i funkcjonalność o standardzie nie niższym niż standard 
określony w Polskich Normach, w zakresie: 
1) 
rur i mikrorur ‒ PN-EN IEC 61386-21:2021-12 Systemy rur instalacyjnych do prowadzenia przewodów – Część 21: 
Wymagania szczegółowe – Systemy rur instalacyjnych sztywnych oraz PN-EN 61386-1:2011 Systemy rur instalacyj-
nych do prowadzenia przewodów – Część 1: Wymagania ogólne; 
2) 
studni kablowych i zasobników kablowych ‒ PN-EN 124-1:2015-07 Zwieńczenia wpustów ściekowych i studzienek 
włazowych do nawierzchni dla ruchu pieszego i kołowego – Część 1: Definicje, klasyfikacja, ogólne zasady projekto-
wania, właściwości użytkowe i metody badań, PN-EN 124-4:2015-07 Zwieńczenia wpustów ściekowych i studzienek 
włazowych do nawierzchni dla ruchu pieszego i kołowego – Część 4: Zwieńczenia wpustów ściekowych i studzienek 
włazowych wykonane z betonu zbrojonego stalą, PN-EN 124-5:2015-07 Zwieńczenia wpustów ściekowych i studzie-
nek włazowych do nawierzchni dla ruchu pieszego i kołowego – Część 5: Zwieńczenia wpustów ściekowych i studzie-
nek włazowych wykonane z materiałów kompozytowych oraz PN-EN 206+A2:2021-08 Beton – Wymagania, właści-
wości użytkowe, produkcja i zgodność. 
2. Wykaz Polskich Norm powołanych w rozporządzeniu określa załącznik nr 2 do rozporządzenia. 
§ 7. 
W
 
przypadkach współwykorzystania kanałów technologicznych z innymi obiektami budowlanymi, zbliżeń kana-
łów technologicznych z innymi obiektami budowlanymi oraz skrzyżowań kanałów technologicznych z innymi obiektami 
budowlanymi i śródlądowymi wodami powierzchniowymi, kanały technologiczne projektuje się i buduje zgodnie z warun-
kami technicznymi dla telekomunikacyjnych obiektów budowlanych, z zastrzeżeniem § 8. 
      
Dziennik Ustaw 
– 3 – 
Poz. 1039 
 
 
§ 8. 
Kanały technologiczne projektuje się, buduje i przebudowuje z uwzględnieniem warunków określonych w prze-
pisach techniczno-budowlanych dotyczących dróg publicznych. 
§ 9. 
Punkt styku kanału technologicznego z inną kanalizacją kablową umieszcza się w studni kablowej. 
§ 10. 
Ciągi kanałów technologicznych projektuje się, buduje i przebudowuje w sposób zapewniający zachowanie ich 
szczelności zgodnie z wymaganiami technicznymi określonymi w załączniku nr 1 do rozporządzenia. 
§ 11.
 Ciągi kanałów technologicznych buduje się po jednej stronie drogi. W przypadku braku takiej możliwości bu-
dowę ciągu kanału technologicznego kontynuuje się po drugiej stronie drogi. 
§ 12.
 1. W przypadku przebudowy kanałów technologicznych wybudowanych przed dniem wejścia w życie niniej-
szego rozporządzenia stosuje się przepisy dotychczasowe, chyba że inwestor podejmie decyzję o stosowaniu przepisów 
niniejszego rozporządzenia. 
2. W przypadku gdy przed dniem wejścia w życie niniejszego rozporządzenia: 
1) 
został złożony wniosek o wydanie zezwolenia na realizację inwestycji drogowej, o której mowa w art. 11a ust. 1 
ustawy z dnia 10 kwietnia 2003 r. o szczególnych zasadach przygotowania i realizacji inwestycji w zakresie dróg pu-
blicznych (Dz. U. z 2023 r. poz. 162) lub 
2) 
został złożony wniosek o pozwolenie na budowę lub odrębny wniosek o zatwierdzenie projektu zagospodarowania 
działki lub terenu lub projektu architektoniczno-budowlanego, lub 
3) 
zostało dokonane zgłoszenie zamiaru wykonania robót budowlanych jeżeli nie jest wymagane uzyskanie decyzji o po-
zwoleniu na budowę 
‒ do projektowania, budowy i przebudowy kanałów technologicznych stosuje się przepisy dotychczasowe. 
§ 13. 
1. Do realizacji inwestycji, w odniesieniu do których przed dniem wejścia w życie niniejszego rozporządzenia 
zostało ogłoszone postępowanie o udzielenie zamówienia publicznego na projekt albo wykonawstwo albo na projekt i wy-
konawstwo, stosuje się przepisy dotychczasowe. 
2. W sprawach, o których mowa w ust. 1, za zgodą inwestora stosuje się przepisy niniejszego rozporządzenia. 
§ 14. 
Rozporządzenie wchodzi w życie z dniem 1 czerwca 2023 r.
3)
 
Minister Cyfryzacji: 
J. Cieszyński 
                                                          
3)
 Niniejsze rozporządzenie było poprzedzone rozporządzeniem Ministra Administracji i Cyfryzacji z dnia 21 kwietnia 2015 r. w spra-
wie warunków technicznych, jakim powinny odpowiadać kanały technologiczne. (Dz. U. poz. 680), które traci moc z dniem wejścia 
w życie niniejszego rozporządzenia na podstawie art. 66 ustawy z dnia 19 lipca 2019 r. o zapewnianiu dostępności osobom ze szcze-
gólnymi potrzebami (Dz. U. z 2022 r. poz. 2240).  
      
Dziennik Ustaw 
– 4 – 
Poz. 1039 
 
 
Załączniki do rozporządzenia Ministra Cyfryzacji 
z dnia 26 maja 2023 r. (Dz. U. poz. 1039) 
Załącznik nr 1 
WYMAGANIA TECHNICZNE DOTYCZĄCE PROJEKTOWANIA, BUDOWY I PRZEBUDOWY 
KANAŁÓW TECHNOLOGICZNYCH 
I. Ciągi kanałów technologicznych 
1. Kanały technologiczne, zwane dalej „KT”, projektuje się, buduje i przebudowuje jako kanały technologiczne uliczne, 
zwane dalej „KTu”, lub kanały technologiczne przepustowe, zwane dalej „KTp”, w zależności od miejsca przebiegu ciągu KT. 
2. Profil podstawowy KT wykonuje się: 
1) 
w przypadku KTu – z jednej rury osłonowej oraz trzech rur światłowodowych i jednej prefabrykowanej wiązki mikrorur; 
2) 
w przypadku KTp – z dwóch rur osłonowych, z czego w jednej z nich instaluje się przynajmniej trzy rury światło- 
wodowe i jedną prefabrykowaną wiązkę mikrorur. 
3. Dopuszcza się instalowanie w profilach KTu i KTp zamiast rur światłowodowych prefabrykowane wiązki mikrorur. 
4. Dopuszcza się, mając na uwadze rodzaj drogi, rodzaj zabudowy terenu, gęstość zaludnienia oraz plany zagospoda-
rowania przestrzennego na danym obszarze, wykonanie profilu minimalnego KTu składającego się z jednej rury osłonowej 
i jednej prefabrykowanej wiązki mikrorur oraz wykonanie profilu minimalnego KTp składającego się z dwóch rur osłono-
wych, z czego w jednej z nich instaluje się przynajmniej jedną prefabrykowaną wiązkę mikrorur. 
5. Na potrzeby linii elektroenergetycznych przeznacza się w przypadku KTu i KTp pustą rurę osłonową. 
6. Dopuszcza się instalowanie prefabrykowanych modułów wielootworowych instalowanych w pobliżu torowisk oraz 
w tunelach. 
7. Poszczególne rury światłowodowe oznacza się kolorowymi paskami w celu identyfikacji rury na całej długości KT. 
8. Połączenia rur światłowodowych wykonuje się w studniach kablowych za pomocą odpowiednich złączek skręca-
nych. Odcinki bez złączy powinny być jak najdłuższe. Dopuszcza się połączenie rur światłowodowych poza studniami. 
9. Połączenia wiązek mikrorur wykonuje się w studniach kablowych za pomocą odpowiednich obudów liniowych. 
Odcinki bez złączy powinny być jak najdłuższe. Dopuszcza się połączenie wiązek mikrorur poza studniami. 
10. Liczba i wielkość projektowanych mikrorur w wiązkach na styku łączonych odcinków KT powinny być jedna-
kowe. 
11. Na odcinkach między studniami kablowymi ciągi rur światłowodowych oraz wiązek mikrorur powinny zachowy-
wać ciągłość i wykazywać szczelność pneumatyczną nie mniejszą niż 1 MPa, gazoszczelność nie mniejszą niż 0,05 MPa 
oraz mułoszczelność stopnia ochrony co najmniej IP 54. 
12. Ciągi rur światłowodowych przechodzące przez studnie kablowe lub zasobniki kablowe powinny być szczelne 
i połączone oraz zabezpieczone przed przypadkowym uszkodzeniem. 
13. KTu buduje się w postaci odcinków prostoliniowych o długości nie większej niż 200 m między studniami kablo-
wymi. Jeżeli warunki na to pozwalają dopuszcza się zwiększenie długości odcinków między sąsiednimi studniami oraz 
odchylenie trasy ciągu od przebiegu prostoliniowego (zmianę przebiegu trasy). 
14. Dopuszcza się instalację studni kablowej w miejscach przewidzianych jako styk z istniejącą kanalizacją kablową. 
W takim przypadku ze studni wyprowadza się odcinek rury do granicy pasa drogowego w ilości i średnicy dostosowanej do 
ciągu KTu z uszczelnieniem mułoszczelnym końców rur. 
15. KTp buduje się w postaci odcinków prostoliniowych o długości zależnej od długości przepustu. Dopuszcza się 
zastosowanie profilu łukowego trasy o promieniu nie mniejszym niż 20 m. 
16. W przypadku budowy KTp w miejscach narażonych na działanie promieni UV stosuje się materiały odporne na 
ich działanie. 
17. Taśmę ostrzegawczą o szerokości 100 ± 10 mm i grubości co najmniej 0,8 mm, w kolorze pomarańczowym, z per-
forowanymi otworami o średnicy co najmniej 10 mm i z trwałym napisem „Uwaga Kanał Technologiczny” umieszcza się 
nad ciągami KT w połowie głębokości ich ułożenia. 
      
Dziennik Ustaw 
– 5 – 
Poz. 1039 
 
 
18. Taśmę ostrzegawczo-lokalizacyjną, zapewniającą ciągłość elektryczną na całej długości, o szerokości 100 ± 10 mm 
i grubości co najmniej 0,8 mm, w kolorze pomarańczowym, z czynnikiem lokalizacyjnym w postaci taśmy kwasoodpornej 
o szerokości co najmniej 25 mm i grubości co najmniej 0,1 mm, z perforowanymi otworami o średnicy co najmniej 10 mm 
i z trwałym napisem „Uwaga Kanał Technologiczny”, umieszcza się bezpośrednio nad ciągami KT. 
19. W miejscach szczególnie narażonych na uszkodzenia mechaniczne ciągów KT dopuszcza się stosowanie płyt 
ochronnych. 
20. Do oznaczania i lokalizacji punktów charakterystycznych ciągów KT stosuje się znaczniki elektromagnetyczne. 
21. W przypadku zbliżenia KT z innymi obiektami budowlanymi lub skrzyżowania KT z innymi obiektami budowla-
nymi dopuszcza się stosowanie taśmy ostrzegawczej ze znacznikami elektromagnetycznymi. 
22. W każdej studni kablowej na ciągach rur KT należy instalować przywieszki identyfikacyjne zawierające informacje 
i ostrzeżenia o promieniowaniu laserowym. 
23. Studnie kablowe lub zasobniki kablowe zabezpiecza się przed dostępem osób nieuprawnionych. 
II. Kanały technologiczne uliczne ‒ KTu 
1. Profil podstawowy i profil minimalny: 
1) 
profil podstawowy został określony w punkcie I.2; 
2) 
profil minimalny został określony w punkcie I.4; 
3) 
w profilu podstawowym, w zależności od potrzeb, zamiast rur światłowodowych instaluje się zamiennie wiązki mikrorur. 
2. Wymagania podstawowe dla rur osłonowych: 
1) 
materiał z polietylenu pierwotnego wysokiej gęstości ≥ 940 kg/m
3
; 
2) 
zakres średnic zewnętrznych od 110 mm do 160 mm; 
3) 
sztywność obwodowa co najmniej zgodnie z PN-EN ISO 9969:2016-02 Rury z tworzyw termoplastycznych – Ozna-
czanie sztywności obwodowej, w zależności od zastosowania co najmniej 8 kN/m
2
; 
4) 
odporność na ściskanie o wartości minimalnej 450, wyznaczonej w próbie odporności na ściskanie co najmniej zgodnie 
z PN-EN 61386-24:2010 Systemy rur instalacyjnych do prowadzenia przewodów ‒ Część 24: Wymagania szczegó-
łowe ‒ Systemy rur instalacyjnych układanych w ziemi; 
5) 
współczynnik tarcia nie większy niż 0,2 dla rur bez warstwy poślizgowej i 0,1 dla rur z warstwą poślizgową; 
6) 
kolor czarny lub pomarańczowy z oznaczeniem właściciela kanału technologicznego. 
3. Wymagania podstawowe dla rur światłowodowych: 
1) 
materiał z polietylenu pierwotnego wysokiej gęstości ≥ 940 kg/m
3
; 
2) 
zakres średnic zewnętrznych od 40 mm do 50 mm, grubość ścianki co najmniej 3,7 mm; 
3) 
sztywność obwodowa co najmniej zgodnie z PN-EN ISO 9969:2016-02 Rury z tworzyw termoplastycznych ‒ Ozna-
czanie sztywności obwodowej, w zależności od zastosowania co najmniej 8 kN/m
2
; 
4) 
odporność na ściskanie o wartości minimalnej 450, wyznaczonej w próbie odporności na ściskanie co najmniej zgodnie 
z PN-EN 61386-24:2010 Systemy rur instalacyjnych do prowadzenia przewodów ‒ Część 24: Wymagania szczegó-
łowe ‒ Systemy rur instalacyjnych układanych w ziemi; 
5) 
współczynnik tarcia nie większy niż 0,2 dla rur bez warstwy poślizgowej i 0,1 dla rur z warstwą poślizgową; 
6) 
kolor czarny lub pomarańczowy z oznaczeniem właściciela kanału technologicznego. 
4. Wymagania podstawowe dla wiązek mikrorur: 
1) 
materiał z polietylenu pierwotnego wysokiej gęstości ≥ 940 kg/m
3
; 
2) 
wiązki mikrorur budowane z prefabrykowanych mikrorur cienkościennych o średnicy zewnętrznej od 5,0 mm do 
16,0 mm i grubości ścianki od 0,75 mm do 1,6 mm, instalowanych w osłonach o średnicy od 40 mm do 50 mm; 
3) 
wiązki mikrorur instalowane bezpośrednio w ziemi buduje się z prefabrykowanych mikrorur grubościennych o śred-
nicy zewnętrznej od 7,0 mm do 16,0 mm i grubości ścianki od 1,5 mm do 2,5 mm; 
      
Dziennik Ustaw 
– 6 – 
Poz. 1039 
 
 
4) 
dopuszcza się instalowanie pojedynczych mikrorur w rurze światłowodowej metodą wdmuchiwania. Liczbę mikrorur 
uzależnia się od średnicy wewnętrznej rury światłowodowej oraz wolnego miejsca w tej rurze; 
5) 
kolor czarny lub pomarańczowy z paskami identyfikacyjnymi i oznaczeniem właściciela KT. 
5. Konstrukcja KTu: 
1) 
rury światłowodowe i wiązki mikrorur układa się w ścisłe wiązki związane opaskami samozaciskowymi w odstępach 
nie większych niż 2 m; 
2) 
w przypadku budowy KTu złożonego z dwóch lub więcej profili zachowuje się między nimi odstęp 50 mm; dopuszcza 
się stosowanie wkładek dystansowych do układania kolejnych profili; 
3) 
odcinki rur światłowodowych i wiązek mikrorur układa się bez złączek między studniami; 
4) 
wiązki rur światłowodowych, wiązki mikrorur i rur osłonowych układa się możliwie w linii prostej na podsypce pia-
skowej o grubości minimum 10 cm i przysypuje warstwą przesianej ziemi o grubości nie mniejszej niż 10 cm; 
5) 
rury osłonowe układa się nad profilami rur światłowodowych i wiązek mikrorur i jednocześnie oddziela od siebie war-
stwą piasku o grubości 50 mm; 
6) 
rury osłonowe łączy się za pomocą zgrzewania lub złączkami zewnętrznymi; 
7) 
rury osłonowe łączy się za pomocą złączek skręcanych, a wiązki mikrorur specjalnymi złączkami mikrorur; 
8) 
rury światłowodowe mogą być puste lub mogą być w nich zainstalowane metodą wdmuchiwania wiązki mikrorur luźnych. 
III. Kanały technologiczne przepustowe ‒ KTp 
1. Profil podstawowy i profil minimalny: 
1) 
profil podstawowy został określony w punkcie I.2; 
2) 
profil minimalny został określony w punkcie I.4; 
3) 
w profilu podstawowym, w zależności od potrzeb, zamiast rur światłowodowych mogą być instalowane wiązki mikrorur. 
2. Wymagania podstawowe dla rur osłonowych: 
1) 
materiał z polietylenu pierwotnego wysokiej gęstości ≥ 940 kg/m
3
; 
2) 
zakres średnic zewnętrznych od 110 mm do 160 mm; 
3) 
sztywność obwodowa co najmniej zgodnie z PN-EN ISO 9969:2016-02 Rury z tworzyw termoplastycznych ‒ Ozna-
czanie sztywności obwodowej, w zależności od zastosowania co najmniej 8 kN/m
2
; 
4) 
odporność na ściskanie o wartości minimalnej 750, wyznaczonej w próbie odporności na ściskanie co najmniej zgodnie 
z PN-EN 61386-24:2010 Systemy rur instalacyjnych do prowadzenia przewodów ‒ Część 24: Wymagania szczegó-
łowe ‒ Systemy rur instalacyjnych układanych w ziemi; 
5) 
kolor czarny lub pomarańczowy z paskami identyfikacyjnymi i oznaczeniem właściciela KT. 
3. Wymagania podstawowe dla rur światłowodowych: 
1) 
materiał z polietylenu pierwotnego wysokiej gęstości ≥ 940 kg/m
3
; 
2) 
zakres średnic zewnętrznych od 40 mm do 50 mm, grubość ścianki, co najmniej 3,7 mm; 
3) 
sztywność obwodowa co najmniej zgodnie z PN-EN ISO 9969:2016-02 Rury z tworzyw termoplastycznych ‒ Ozna-
czanie sztywności obwodowej, w zależności od zastosowania co najmniej 8 kN/m
2
; 
4) 
odporność na ściskanie o wartości minimalnej 450, wyznaczonej w próbie odporności na ściskanie co najmniej zgodnie 
z PN-EN 61386-24:2010 Systemy rur instalacyjnych do prowadzenia przewodów ‒ Część 24: Wymagania szczegó-
łowe ‒ Systemy rur instalacyjnych układanych w ziemi; 
5) 
współczynnik tarcia nie większy niż 0,2 dla rur bez warstwy poślizgowej i 0,1 dla rur z warstwą poślizgową; 
6) 
kolor czarny lub pomarańczowy z paskami identyfikacyjnymi i oznaczeniem właściciela KT. 
4. Wymagania podstawowe dla wiązek mikrorur światłowodowych: 
1) 
materiał z polietylenu pierwotnego wysokiej gęstości ≥ 940 kg/m
3
; 
      
Dziennik Ustaw 
– 7 – 
Poz. 1039 
 
 
2) 
wiązki mikrorur zbudowane z prefabrykowanych mikrorur cienkościennych o średnicy zewnętrznej od 5,0 mm do 
16,0 mm i grubości ścianki od 0,75 mm do 1,0 mm, instalowanych w osłonach o średnicy od 40 mm do 50 mm; 
3) 
wiązki mikrorur instalowane bezpośrednio w ziemi buduje się z prefabrykowanych mikrorur grubościennych o śred-
nicy zewnętrznej od 7,0 mm do 16,0 mm i grubości ścianki od 1,5 mm do 2,5 mm; 
4) 
konfiguracja mikrorur w wiązce może być dowolna, z zastrzeżeniem, że wiązka ma okrągły kształt i maksymalne wy-
pełnienie wynikające z wartości średnicy wewnętrznej rury osłonowej; 
5) 
dopuszcza się instalowanie wiązek mikrorur o kształcie wielokąta foremnego; 
6) 
dopuszcza się instalowanie pojedynczych mikrorur w rurze światłowodowej metodą wdmuchiwania. Liczbę mikrorur 
uzależnia się od średnicy wewnętrznej rury światłowodowej oraz wolnego miejsca w tej rurze; 
7) 
kolor czarny lub pomarańczowy z paskami identyfikacyjnymi i oznaczeniem właściciela KT. 
5. Konstrukcja KTp: 
1) 
KTp wykonuje się metodą przecisku lub przewiertu sterowanego; 
2) 
odcinki rur osłonowych są zgrzewane w trakcie przecisku; 
3) 
rury światłowodowe i wiązki mikrorur są instalowane w rurze osłonowej; 
4) 
odcinek rury osłonowej o odpowiedniej długości z zainstalowanymi w środku rurami światłowodowymi i wiązkami 
mikrorur jest wciągany w wykonany przewiert. Wiązka rur światłowodowych i wiązek mikrorur może być instalowana 
w odpowiedniej rurze osłonowej po jej wciągnięciu w wykonany przewiert; 
5) 
KTp zakańcza się w studniach kablowych lub zasobnikach kablowych; 
6) 
skrzyżowanie KTp z innym obiektem budowlanym wykonuje się w najwęższym miejscu tego obiektu, prostopadle do 
jego osi wzdłużnej, z dopuszczalnym odchyleniem wynoszącym ± 15°, z tym że przy skrzyżowaniu z obiektem bu-
dowlanym o szerokości nie większej niż 1,5 m odchylenie to może być powiększone do 40°; 
7) 
na skrzyżowaniach KTp z innymi obiektami budowlanymi stosuje się profile w rurach osłonowych; 
8) 
metody bezwykopowe stosuje się wyłącznie przy budowie KTp w istniejących drogach. 
IV. Studnie kablowe i zasobniki kablowe 
1. Wymagania ogólne: 
1) 
wielkość studni kablowych i zasobników kablowych dostosowuje się do rodzaju i typów ciągów KT, a także do profilu 
ciągów rur, wielkości i liczby stelaży zapasów kabli światłowodowych i lokalizacji złączy kablowych, aby zapewniać 
ergonomię i bezpieczeństwo pracy monterów, a także uporządkowane i bezpieczne ułożenie kabli i złączy; 
2) 
studnie kablowe projektuje się i instaluje w miejscach o ograniczonym ryzyku zalania wodami opadowymi i grunto-
wymi; 
3) 
zwieńczenia studni kablowych i zasobników kablowych odznaczają się odpornością na nacisk z góry o wartości mini-
malnej wyrażonej w kiloniutonach (kN) zgodnie z przepisami technicznymi dotyczącymi telekomunikacyjnych obiek-
tów budowlanych; 
4) 
pokrywy studni kablowych i zasobników kablowych wyposaża się w urządzenie uniemożliwiające dostęp do ich wnę-
trza osobom nieuprawnionym. Zapewnia się, odporność zabezpieczeń mechanicznych, zwłaszcza zamków lub kłódek, 
na korozję i czynniki atmosferyczne. 
2. Materiały do budowy studni kablowych i zasobników kablowych: 
1) 
materiały użyte do wytworzenia prefabrykatów studni kablowych i zasobników kablowych są zgodne pod względem 
rodzaju, gatunku i właściwości z określonymi w dokumentacji technicznej producenta; 
2) 
w przypadku materiałów, o których mowa w pkt 1, uwzględnia się następujące ogólne zalecenia: 
a) beton zwykły klasy, co najmniej C35/45 do produkcji zwieńczeń oraz klasy, co najmniej C30/37 – do produkcji 
korpusów SK, 
b) pręty stalowe do zbrojenia betonu o średnicach od 4,0 mm do 5,5 mm (pręty gładkie) oraz o średnicach od 6,0 mm 
do 12,0 mm (pręty żebrowane), 
c) stalowe pręty konstrukcyjne na ramy i oprawy zwieńczeń, 
      
Dziennik Ustaw 
– 8 – 
Poz. 1039 
 
 
d) kruszywo mineralne do betonu, o frakcji do 16 mm lub do 25 mm do produkcji korpusów, 
e) żeliwo szare lub sferoidalne, 
f) 
materiały kompozytowe lub polimerobetonowe – do produkcji zwieńczeń, 
g) kształtowniki/profile ze stali konstrukcyjnej, 
h) konstrukcyjne tworzywa sztuczne o wysokiej wytrzymałości mechanicznej lub materiały kompozytowe – do pro-
dukcji korpusów. 
3. Studnie kablowe projektuje się i instaluje: 
1) 
na początku i końcu ciągów KT; 
2) 
na odcinkach prostoliniowych KTu jako punkty pośrednie umożliwiające zainstalowanie kabla światłowodowego; 
3) 
w punktach zmiany profilu trasy KTu jako punkty pośrednie umożliwiające zainstalowanie kabla światłowodowego; 
4) 
w miejscach przyłączy do budynków; 
5) 
w miejscach styku z istniejącą kanalizacją kablową z wyprowadzeniem rury do granicy pasa drogowego. 
4. Zasobniki kablowe projektuje się i instaluje: 
1) 
w celu ułożenia osłon złączowych kabla światłowodowego oraz niezbędnych zapasów kabla światłowodowego, iden-
tyfikowanych za pomocą przywieszek identyfikacyjnych; 
2) 
dla kabli światłowodowych, w tym dodatkowego kabla światłowodowego w razie awarii lub rozbudowy linii tele- 
komunikacyjnej; 
3) 
w miejscach o ograniczonym ryzyku zalania wodami opadowymi i gruntowymi. 
      
Dziennik Ustaw 
– 9 – 
Poz. 1039 
 
 
Załącznik nr 2 
WYKAZ POLSKICH NORM POWOŁANYCH W ROZPORZĄDZENIU 
Lp. 
Przepis 
rozporządzenia 
Numer normy 
Tytuł normy 
1 
§ 6 ust. 1 pkt 1 
PN-EN IEC 61386-21:2021-12 
 
Systemy rur instalacyjnych do prowadzenia 
przewodów ‒ Część 21: Wymagania szczegółowe ‒ 
Systemy rur instalacyjnych sztywnych 
PN-EN 61386-1:2011 
 
Systemy rur instalacyjnych do prowadzenia 
przewodów ‒ Część 1: Wymagania ogólne 
2 
§ 6 ust. 1 pkt 2 
PN-EN 124-1:2015-07 
 
Zwieńczenia wpustów ściekowych i studzienek 
włazowych do nawierzchni dla ruchu pieszego 
i kołowego ‒ Część 1: Definicje, klasyfikacja, 
ogólne zasady projektowania, właściwości użytkowe 
i metody badań 
PN-EN 124-4:2015-07 
 
Zwieńczenia wpustów ściekowych i studzienek 
włazowych do nawierzchni dla ruchu pieszego 
i kołowego ‒ Część 4: Zwieńczenia wpustów 
ściekowych i studzienek włazowych wykonane 
z betonu zbrojonego stalą 
PN-EN 124-5:2015-07 
 
Zwieńczenia wpustów ściekowych i studzienek 
włazowych do nawierzchni dla ruchu pieszego 
i kołowego ‒ Część 5: Zwieńczenia wpustów 
ściekowych i studzienek włazowych wykonane 
z materiałów kompozytowych 
PN-EN 206+A2:2021-08 
Beton ‒ Wymagania, właściwości użytkowe, 
produkcja i zgodność 
3 
Załącznik nr 1 
II.2.3, II.3.3, III.2.3, 
III.3.3 
PN-EN ISO 9969:2016-02 
Rury z tworzyw termoplastycznych ‒ Oznaczanie 
sztywności obwodowej 
4 
Załącznik nr 1 
II.2.4, II.3.4, III.2.4, 
III.3.4 
PN-EN 61386-24:2010 
Systemy rur instalacyjnych do prowadzenia 
przewodów ‒ Część 24: Wymagania szczegółowe ‒ 
Systemy rur instalacyjnych układanych w ziemi 
 
