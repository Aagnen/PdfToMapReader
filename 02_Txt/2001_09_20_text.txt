Dziennik Ustaw	
– 3 – 	
Poz. 583
﻿
Załącznik do obwieszczenia Ministra Przedsiębiorczości 
i Technologii z dnia 19 lutego 2018 r. (poz. 583)
Rozporządzenie
MINISTRA gospodarki
1)
z dnia 20 września 2001 r.
w sprawie bezpieczeństwa i higieny pracy podczas eksploatacji maszyn i innych urządzeń technicznych  
do robót ziemnych, budowlanych i drogowych
Na podstawie art. 237
15
 § 2 ustawy z dnia 26 czerwca 1974 r. ‒ Kodeks pracy (Dz. U. z 2018 r. poz. 108, 4, 138, 305 i 357) 
zarządza się, co następuje:
Rozdział 1
Przepisy ogólne
§ 1.
 Rozporządzenie określa wymagania bezpieczeństwa i higieny pracy podczas eksploatacji maszyn i innych urządzeń 
technicznych przeznaczonych do robót ziemnych, budowlanych i drogowych, zwanych dalej „maszynami roboczymi”.
§ 2.
 1. Niedopuszczalne jest:
1)	
obsługiwanie maszyn roboczych bez urządzeń zabezpieczających lub sygnalizacyjnych wymaganych odrębnymi prze-
pisami;
2)	
dokonywanie zmian konstrukcyjnych w maszynach roboczych;
3)	
wykonywanie napraw i konserwowanie maszyn roboczych będących w ruchu;
4)	
odtłuszczanie i czyszczenie powierzchni maszyn roboczych benzyną etylizowaną lub innymi rozpuszczalnikami, 
których pary mogą tworzyć z powietrzem mieszaniny gazów palnych lub wybuchowych.
2. Eksploatowanie maszyn roboczych odbywa się na terenie rozpoznanym pod względem warunków geologicznych 
i gruntowych.
§ 3.
 1. Podczas obsługi maszyn roboczych w szczególności:
1)	
w terenie uzbrojonym lub na drodze o ograniczonym ruchu,
2)	
w pobliżu budynków i budowli,
3)	
w sąsiedztwie napowietrznych linii energetycznych,
4)	
w wykopach szerokoprzestrzennych,
5)	
na terenie bagiennym lub w wodzie,
6)	
na pochyłościach lub stokach
‒ zapewnia się środki bezpieczeństwa przewidziane w dokumentacji techniczno-ruchowej, instrukcjach obsługi oraz w stano-
wiskowych instrukcjach bezpieczeństwa i higieny pracy.
2. Podczas współpracy maszyn roboczych z:
1)	
dodatkowym osprzętem przeznaczonym do robót ziemnych, budowlanych i drogowych,
2)	
liniami technologicznymi do produkcji zapraw betonowych lub kruszywa
‒ stosuje się zasady bezpieczeństwa i higieny pracy określone w instrukcjach obsługi tych urządzeń lub linii technologicznych.
1)
	
Obecnie działem administracji rządowej – gospodarka kieruje Minister Przedsiębiorczości i Technologii, na podstawie § 1 ust. 2 
rozporządzenia Prezesa Rady Ministrów z dnia 10 stycznia 2018 r. w sprawie szczegółowego zakresu działania Ministra Przedsię-
biorczości i Technologii (Dz. U. poz. 93).
Dziennik Ustaw	
– 4 – 	
Poz. 583
﻿
§ 4.
 1. Teren robót prowadzonych przy użyciu wielozadaniowych agregatów do naprawy nawierzchni drogi ogradza się 
w sposób uniemożliwiający wejście na ten teren osób niezatrudnionych oraz oznakowuje się zgodnie z odrębnymi przepisami.
2. W zależności od rodzaju i zakresu, roboty w pasie drogowym prowadzi się przy:
1)	
zamkniętym ruchu na drodze lub
2)	
wyłączeniu z ruchu drogowego części jezdni, pasa ruchu jezdni albo jego części, lub
3)	
ograniczonej prędkości pojazdów poruszających się na remontowanym odcinku jezdni, w przypadku gdy roboty są 
prowadzone na poboczu drogi, w rowie lub na przydrożnych skarpach.
3. W warunkach ograniczonej widoczności miejsce pracy maszyn roboczych oświetla się.
§ 5.
 W czasie przerw w pracy oraz po zakończeniu pracy maszyny robocze zabezpiecza się przed ich przypadkowym 
uruchomieniem przez osoby nieupoważnione lub niezatrudnione przy tych pracach.
§ 6.
 Podczas załadunku maszyn roboczych, transportu na wyznaczone miejsce robót oraz wyładunku, przestrzega się 
następujących wymagań:
1)	
załadunek na środki transportu drogowego lub kolejowego przeprowadza się w sposób zmechanizowany z rampy 
czołowej, zgodnie z instrukcją załadunku i transportu poszczególnych maszyn;
2)	
w przypadku załadunku ciężkich maszyn roboczych na przyczepy niskopodwoziowe przy użyciu wciągarek mecha-
nicznych, zatrudnione przy tej czynności osoby nie mogą znajdować się w pobliżu naciągniętej liny lub osi jej prze-
dłużenia oraz za wciąganą maszyną;
3)	
operatorzy i inne osoby wyznaczone do konwojowania maszyn roboczych transportem kolejowym lub drogowym pod-
legają uprzedniemu przeszkoleniu w zakresie bezpieczeństwa transportu maszyn roboczych tymi środkami lokomocji.
Rozdział 2
Przepisy szczegółowe
§ 7.
 1. Przed rozpoczęciem robót, o których mowa w § 1, osoba nadzorująca pracowników informuje pracowników 
o zasadach bezpiecznego wykonywania pracy i stosowanych sygnałach ostrzegawczych.
2. Czynności zdejmowania lub regulowania naczynia roboczego maszyny roboczej są wykonywane w zespole co naj-
mniej dwuosobowym.
3. Niedopuszczalne jest podczas robót ziemnych:
1)	
wysuwanie lemiesza maszyny roboczej poza krawędź klina odłamu;
2)	
używanie maszyn roboczych na gruntach gliniastych w czasie trwania ulewnego deszczu.
§ 8.
 1. Przed rozpoczęciem robót ziemnych na terenie uzbrojonym w instalację wodociągową, kanalizacyjną, elektryczną, 
gazową lub centralnego ogrzewania ustala się z jednostkami zarządzającymi tymi instalacjami odległości bezpiecznego 
używania maszyn roboczych na tym terenie.
2. Podczas wykonywania robót ziemnych w razie przypadkowego odkrycia lub naruszenia instalacji, o których mowa 
w ust. 1, niezwłocznie przerywa się pracę i ustala się z właściwą jednostką zarządzającą daną instalacją dalszy sposób wy-
konywania robót.
3. Jeżeli podczas wykonywania robót ziemnych zostaną odkryte przedmioty trudne do identyfikacji, przerywa się dalszą 
pracę i zawiadamia się osobę nadzorującą roboty ziemne.
§ 9.
 1. Przewód elektryczny lub hydrauliczny łączący maszynę roboczą z siecią zasilającą zabezpiecza się przed uszko-
dzeniami.
2. Podczas zagęszczania gruntu urządzeniami wibracyjnymi:
1)	
miejsca pracy mają być oznakowane przenośnymi zaporami;
2)	
mają być przestrzegane warunki bezpieczeństwa i  higieny pracy, określone w  dokumentacji techniczno-ruchowej 
i w instrukcji obsługi.
Dziennik Ustaw	
– 5 – 	
Poz. 583
﻿
§ 10.
 1. Podczas wykonywania robót ziemnych i przemieszczania maszyn roboczych na pochyłościach i stokach zacho-
wuje się wymagania określone w dokumentacji techniczno-ruchowej maszyny.
2. Niedopuszczalne jest podczas wykonywania robót ziemnych:
1)	
tworzenie nawisów przy wykonywaniu wykopów;
2)	
włączanie mechanizmu obrotu maszyny roboczej w trakcie napełniania naczynia roboczego gruntem;
3)	
przebywanie osób w zasięgu działania naczynia roboczego maszyny roboczej;
4)	
przemieszczanie maszyny roboczej po pochyleniach przekraczających dopuszczalny stopień, określony w jej doku-
mentacji techniczno-ruchowej;
5)	
wykonywanie tych robót pod czynnymi napowietrznymi liniami energetycznymi w odległości mniejszej niż to okreś- 
lają odrębne przepisy;
6)	
przebywanie osób w kabinie pojazdu do transportu wykopanego gruntu, w czasie załadunku jego skrzyni, w przypadku 
gdy kabina pojazdu nie została konstrukcyjnie wzmocniona.
3. Wyładowanie gruntu z naczynia roboczego maszyny roboczej do robót ziemnych może nastąpić nad dnem skrzyni 
pojazdu stosowanego do transportu, na wysokości nie większej niż:
1)	
0,5 m przy ładowaniu materiałów sypkich;
2)	
0,25 m przy ładowaniu materiałów kamiennych lub zbrylonych.
§ 11.
 1. Podczas wykonywania wykopów wąskoprzestrzennych osoby współpracujące z operatorem mogą znajdować 
się wyłącznie w zabezpieczonej części wykopu.
2. Niedopuszczalne jest w miejscu wykonywania wykopów:
1)	
prowadzenie jednocześnie innych robót;
2)	
przebywanie osób niezatrudnionych.
§ 12.
 1. Podczas wykonywania robót ziemnych na terenie bagnistym, podmokłym lub w wodzie maszynę roboczą 
umieszcza się na podkładach stabilnych i trwale połączonych ze sobą.
2. Podczas wbijania pali na terenie, o którym mowa w ust. 1, operatora maszyn roboczych wyposaża się w środki ochrony 
indywidualnej chroniące przed utonięciem, a na pomostach umieszcza się koła ratunkowe z linką.
3. Podczas wbijania pali sprawdza się:
1)	
czy zachowane zostały dopuszczalne parametry obciążenia pomostu określone w dokumentacji techniczno-ruchowej 
maszyny roboczej;
2)	
równomierność obciążenia pomostu roboczego;
3)	
stan podmycia jarzm podtrzymujących pomosty robocze;
4)	
stan techniczny pomostu roboczego po opadach i wyładowaniach atmosferycznych.
§ 13.
 Samobieżne maszyny do transportu zaprawy betonowej wyposaża się w:
1)	
widoczny napis zabraniający zbliżania się do podniesionego kosza wyładowczego;
2)	
urządzenie do sygnalizacji dźwiękowej, uruchamiane przed każdą czynnością podnoszenia i opuszczania kosza wyła-
dowczego lub uruchamiania wysięgnika.
§ 14.
 1. Montaż i usytuowanie linii technologicznych do transportu zaprawy betonowej lub masy bitumicznej prowadzi 
się w sposób zapewniający bezpieczeństwo pracowników i właściwe funkcjonowanie tych linii.
2. Demontaż lub przedłużanie linii technologicznych, o których mowa w ust. 1, wykonuje się po zredukowaniu ciśnienia 
roboczego w urządzeniu podającym.
Dziennik Ustaw	
– 6 – 	
Poz. 583
﻿
§ 15.
 1. Ręczne narzędzia udarowe nie mogą posiadać rękojeści krótszej niż 0,15 m oraz ostrych krawędzi, pęknięć lub 
zadr w miejscu uchwytu, a operatorzy podczas ich stosowania używają rękawic antywibracyjnych.
2. Ręczne narzędzia, w szczególności kliny, przecinaki lub przebijaki, wyposaża się w uchwyty, jeżeli ich nie posiadają.
§ 16.
 1. Podczas pracy maszyn roboczych do kruszenia materiałów skalnych niedopuszczalne jest wrzucanie do leja 
zasypowego materiałów skalnych lub ich wyjmowanie.
2. Lej zasypowy wyposaża się w zabezpieczenie chroniące pracowników przed odrzutem materiałów skalnych na ze-
wnątrz.
§ 17.
 1. Zespół maszyn roboczych do otaczania i suszenia kruszywa instaluje się na stabilnym fundamencie oraz wypo-
saża się w instalację przeciwporażeniową i w urządzenia odpylające.
2. Podczas pracy zespołu maszyn roboczych, o którym mowa w ust. 1, niedopuszczalne jest przebywanie lub przecho-
dzenie pod zasobnikiem.
3. Niedopuszczalne jest uruchamianie zespołu maszyn roboczych, o którym mowa w ust. 1, bez uprzedniego upewnie-
nia się, czy obsługa zajęła wyznaczone stanowiska robocze.
§ 18. 
Niedopuszczalne jest stosowanie ognia otwartego przy podgrzewaniu masy bitumicznej będącej w zbiornikach lub 
cysternach maszyn roboczych.
§ 19.
 Urządzenia do zagęszczania gruntu, asfaltu, piasku i żwiru, w szczególności ubijaki, zagęszczarki ciężkie i ze 
spryskiwaczem, walce okołkowane, walce wibracyjne, używa się zgodnie z zasadami określonymi w instrukcjach obsługi 
każdego z tych urządzeń.
§ 20.
 Podcinanie lub wycinanie drzew rosnących w pobliżu napowietrznych linii energetycznych, wiatrołomów, drzew 
spróchniałych, rosnących na stromych skarpach i na terenie zabudowanym wykonuje się pod nadzorem i przez co najmniej 
dwóch pracowników.
§ 21.
 1. Zgarnianie gruntu na pochyłościach lub stokach przy użyciu maszyn roboczych, w szczególności zgarniarek, 
wykonuje się zgodnie z zasadami określonymi w dokumentacji techniczno-ruchowej tych maszyn.
2. Niedopuszczalne jest:
1)	
przewożenie osób w skrzyniach ładunkowych zgarniarek;
2)	
opuszczanie skrzyni podczas jazdy poniżej parametrów określonych przez producenta zgarniarki.
§ 22.
 1. Rusztowania stosowane przy robotach budowlanych mają spełniać wymagania bezpieczeństwa określone w od-
rębnych przepisach.
2. Niedopuszczalny jest montaż i demontaż rusztowania:
1)	
podczas ograniczonej widoczności oraz o zmroku i w nocy bez dostatecznego oświetlenia;
2)	
w czasie opadów deszczu i śniegu;
3)	
podczas gołoledzi;
4)	
podczas burzy i wiatru o prędkości przekraczającej 10 m/s.
§ 23. 
Maszyny robocze, o których mowa w załączniku nr 1 do rozporządzenia, mogą być obsługiwane wyłącznie przez 
osoby, które ukończyły szkolenie i uzyskały pozytywny wynik sprawdzianu przeprowadzonego przez komisję powołaną 
przez Instytut Mechanizacji Budownictwa i Górnictwa Skalnego w Warszawie.
§ 24.
 1. Szkolenie, o którym mowa w § 23, obejmuje część teoretyczną i praktyczną.
2. Część teoretyczna obejmuje zagadnienia z zakresu:
1)	
dokumentacji technicznej maszyn roboczych;
2)	
bezpieczeństwa i higieny pracy przy eksploatacji maszyn roboczych;
3)	
technologii wykonywania robót ziemnych;
4)	
użytkowania i obsługi maszyn roboczych.
Dziennik Ustaw	
– 7 – 	
Poz. 583
﻿
3. Część praktyczna szkolenia obejmuje naukę eksploatacji maszyn roboczych w różnych warunkach terenowych i tech-
nologicznych.
§ 25.
 Szkolenie, o którym mowa w § 23, może prowadzić podmiot, który posiada:
1)	
warunki lokalowe do prowadzenia wykładów;
2)	
park maszynowy wraz z placem manewrowym;
3)	
kadrę wykładowców;
4)	
warunki socjalne i wyposażenie dydaktyczne.
§ 26.
 1. Osoba, która uzyskała pozytywny wynik sprawdzianu, o którym mowa w 23, otrzymuje świadectwo oraz uzyskuje 
wpis do książki operatora.
2. Wzór książki operatora zawiera załącznik nr 2 do rozporządzenia.
3. Instytut Mechanizacji Budownictwa i Górnictwa Skalnego w Warszawie potwierdza spełnienie wymagań, o których 
mowa w § 25, opracowuje programy szkolenia, prowadzi listę wydawanych świadectw i wpisów do książki operatora.
Rozdział 3
Przepisy przejściowe i końcowe
§ 27.
 Potwierdzenia odbycia szkoleń, stwierdzające uprawnienia uzyskane na podstawie dotychczasowych przepisów, 
zachowują moc.
§ 28.
 Rozporządzenie wchodzi w życie po upływie 14 dni od dnia ogłoszenia
2)
.
2) 
	
Rozporządzenie zostało ogłoszone w dniu 15 października 2001 r.
Dziennik Ustaw	
– 8 – 	
Poz. 583
﻿
Załączniki do rozporządzenia Ministra 
Gospodarki z dnia 20 września 2001 r.
Załącznik nr 1
3)
MASZYNY I URZĄDZENIA TECHNICZNE STOSOWANE PRZY ROBOTACH ZIEMNYCH, BUDOWLANYCH 
I DROGOWYCH, DO OBSŁUGI KTÓRYCH WYMAGANE JEST ODBYCIE SZKOLENIA I UZYSKANIE 
POZYTYWNEGO WYNIKU ZE SPRAWDZIANU
Grupa I. Maszyny do robót ziemnych
Lp.
Nazwa maszyny lub urządzenia
Jednostka 
charakteryzująca 
maszynę lub 
urządzenie
Klasa określona w świadectwie
III
II
I
1
2
3
4
5
6
1
Koparki jednonaczyniowe
masa całkowita 
tony
do 25
–
wszystkie
2
Koparkoładowarki
1)
−
wszystkie
–
–
3
Koparkospycharki
−
wszystkie
–
–
4
Koparki wielonaczyniowe
2), 3)
−
–
–
wszystkie
5
Koparki wielonaczyniowe 
łańcuchowe do rowów
−
wszystkie
–
–
6
Spycharki
moc silnika 
kW
do 110
–
wszystkie
7
Równiarki
−
–
–
wszystkie
8
Zgarniarki
−
–
–
wszystkie
9
Ładowarki jednonaczyniowe
4)
masa całkowita 
tony
do 20
–
wszystkie
10
Pogłębiarki jednoczerpakowe 
pływające
−
–
wszystkie
–
11
Pogłębiarki wieloczerpakowe 
pływające
−
–
wszystkie
–
12
Pogłębiarki ssące śródlądowe
−
wszystkie
–
–
13
Palownice
−
–
wszystkie
–
14
Kafary
5)
−
bez klasy
15
Urządzenia wibracyjne do pogrążania 
i wyrywania
5)
−
wszystkie
–
–
16
Wiertnice do kotwi
5)
−
bez klasy
17
Wiertnice dla technologii 
bezwykopowych
5)
Ø rury 
mm
do 800
wszystkie
–
1)
	
Kwalifikacje operatora, który uzyskał uprawnienia w tej specjalności, upoważniają go do obsługi koparki jednonaczyniowej do 4 ton 
masy całkowitej, ładowarki jednonaczyniowej do 8 ton masy całkowitej oraz koparkospycharki.
2)	
Z wyłączeniem koparek wielonaczyniowych o wydajności powyżej 500 m
3
/h.
3)	
Kwalifikacje operatora, który uzyskał uprawnienia w tej specjalności, upoważniają go do obsługi koparki wielonaczyniowej łańcu-
chowej do rowów.
4)
	
Kwalifikacje operatora, który uzyskał uprawnienia w tej specjalności klasy III lub I, upoważniają go do obsługi spycharki klasy III.
5)
	
Z wyłączeniem narzędzi ręcznych.
3)
	
W brzmieniu ustalonym przez § 1 rozporządzenia Ministra Rozwoju i Finansów z dnia 11 stycznia 2017 r. zmieniającego rozporzą-
dzenie w sprawie bezpieczeństwa i higieny pracy podczas eksploatacji maszyn i innych urządzeń technicznych do robót ziemnych, 
budowlanych i drogowych (Dz. U. poz. 134), które weszło w życie z dniem 1 kwietnia 2017 r.
Dziennik Ustaw	
– 9 – 	
Poz. 583
﻿
Grupa II. Maszyny do robót drogowych
Lp.
Nazwa maszyny lub urządzenia
Jednostka 
charakteryzująca 
maszynę lub 
urządzenie
Klasa określona w świadectwie
III
II
I
1
2
3
4
5
6
1
Zespoły maszyn do produkcji 
mieszanek mineralno-asfaltowych
−
–
–
wszystkie
2
Maszyny do rozkładania mieszanek 
mineralno-asfaltowych
−
–
wszystkie
–
3
Repavery i remixery
−
bez klasy
4
Remontery nawierzchni dróg
−
wszystkie
–
–
5
Frezarki do nawierzchni dróg 
samojezdne
−
–
–
wszystkie
6
Przecinarki do nawierzchni dróg 
o napędzie spalinowym
−
wszystkie
–
–
7
Zespoły maszyn do produkcji 
mieszanek betonowych
−
–
wszystkie
–
8
Maszyny do rozkładania mieszanek 
betonowych
−
–
wszystkie
–
9
Maszyny do stabilizacji gruntów
−
wszystkie
–
–
10
Walce drogowe
1)
−
–
wszystkie
–
11
Pilarki mechaniczne do ścinki drzew
2)
−
wszystkie
–
–
1) 
	
Nie dotyczy walców doczepnych.
2) 
	
Kwalifikacje operatora, który uzyskał uprawnienia w  tej specjalności na podstawie rozporządzenia Ministra Środowiska z  dnia 
24 sierpnia 2006 r. w sprawie bezpieczeństwa i higieny pracy przy wykonywaniu niektórych prac z zakresu gospodarki leśnej (Dz. U. 
poz. 1141), upoważniają do obsługi tego urządzenia.
Grupa III. Maszyny różne i inne urządzenia techniczne
Lp.
Nazwa maszyny lub urządzenia
Jednostka 
charakteryzująca 
maszynę lub 
urządzenie
Klasa określona w świadectwie
III
II
I
1
2
3
4
5
6
1
Wielozadaniowe nośniki osprzętów
−
bez klasy
2
Pompy do mieszanki betonowej
−
wszystkie
–
–
3
Podajniki do betonu
−
wszystkie
–
–
4
Rusztowania budowlano-montażowe 
metalowe – montaż i demontaż
−
bez klasy
Dziennik Ustaw	
– 10 – 	
Poz. 583
﻿
Załącznik nr 2
WZÓR KSIĄŻKI OPERATORA MASZYN ROBOCZYCH
 
 
 
IĄ
KSIĄŻKA 
 
P
 
S
OPERATORA MASZYN 
OB
ROBOCZYCH 
-2- 
Podstawa prawna: 
Rozporządzenie Ministra Gospodarki z dnia 
20 września 2001 r. w sprawie bezpieczeństwa 
i higieny pracy podczas eksploatacji maszyn i in-
nych urządzeń technicznych do robót ziemnych, 
budowlanych i drogowych (Dz. U. z 2018 r. 
poz. 583). 
Posiadacz książki operatora może samodzielnie 
wykonywać prace związane z obsługą maszyn 
i innych urządzeń technicznych do robót ziem-
nych, budowlanych i drogowych, w zakresie 
zgodnym z udokumentowanymi wpisami do ni-
niejszego dokumentu. 
Książka operatora jest ważna łącznie z dowodem 
osobistym. 
Do przemieszczania się po drogach publicznych, 
oprócz książki operatora, niezbędne jest posia-
danie prawa jazdy zgodnego z przepisami o ru-
chu drogowym.
 
-3- 
 
 
 
 
I st
 
i
 
w ct a
Instytut Mechanizacji Budownictwa 
 
 
 
 
i G rn
 
i Górnictwa Skalnego 
 
 
 
o
 
 
 
o
 
 
Książka operatora nr 
Książka operatora nr 
.
.
.
.
.
.
.
.
.
.
........................
........................ 
 
…...........................……………………………………..
(nazwisko) 
 
 
 ..................................... 
..................................... 
 
(imię) 
(imię ojca) 
 
 
…...........................……………………………………..
(data urodzenia) 
 
 
…...........................……………………………………..
(miejsce urodzenia)
 
Dziennik Ustaw	
– 11 – 	
Poz. 583
﻿
-4-
Instytut Mechanizacji Budownictwa i Górnictwa 
Skalnego potwierdza odbycie szkolenia i uzyskanie 
pozytywnego wyniku sprawdzianu w zakresie 
obsługi maszyn i innych urządzeń technicznych do 
robót ziemnych, budowlanych i drogowych. 
 
........................................................................................... 
........................................................................................... 
(rodzaj maszyny) 
 
…………………………………………………….. 
(wielkość) 
 ................................................. 
................................ 
 
klasa (słownie) 
(numer) 
 
(pieczęć sucha) 
…………….........……………………… 
 
 
(podpis osoby upoważnionej) 
Warszawa, dnia ................................................................. 
 
........................................................................................... 
........................................................................................... 
(rodzaj maszyny) 
 
…………………………………………………….. 
(wielkość) 
 ................................................. 
................................ 
 
klasa (słownie) 
(numer) 
 
(pieczęć sucha) 
…………….........……………………… 
 
 
(podpis osoby upoważnionej) 
Warszawa, dnia ................................................................  
-5- 
........................................................................................... 
........................................................................................... 
(rodzaj maszyny) 
 
 
…………………………………………………….. 
(wielkość) 
 ................................................. 
................................ 
 
klasa (słownie) 
(numer) 
 
(pieczęć sucha) 
…………….........……………………… 
 
 
(podpis osoby upoważnionej) 
Warszawa, dnia ................................................................. 
 
........................................................................................... 
........................................................................................... 
(rodzaj maszyny) 
 
 
…………………………………………………….. 
(wielkość) 
 ................................................. 
................................ 
 
klasa (słownie) 
(numer) 
 
(pieczęć sucha) 
…………….........……………………… 
 
 
(podpis osoby upoważnionej) 
Warszawa, dnia .................................................................
 
-11-
Uwagi 
 
Opis:
Wymiary: 85 mm x 115 mm (x 2).
Kolor tła: granatowy (strony 12, 1),
biały (strony 2‒11).
Kolor napisów: złoty (strona 1),
czarny (strony 2‒11).
Strony powtarzalne: 5–10.
Strony: 12, 1, 2, 3, 4, 5‒10, 11.
