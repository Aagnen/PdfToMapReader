DZIENNIK USTAW
RZECZYPOSPOLITEJ  POLSKIEJ
Warszawa, dnia 6 maja 2019 r.
Poz. 831
ROZPORZĄDZENIE
MINISTRA INwestycji i rozwoju
1)
z dnia 29 kwietnia 2019 r.
w sprawie przygotowania zawodowego do wykonywania samodzielnych funkcji technicznych w budownictwie
Na podstawie art. 16 ustawy z dnia 7 lipca 1994 r. – Prawo budowlane (Dz. U. z 2018 r. poz. 1202, z późn. zm.
2)
) zarzą-
dza się, co następuje: 
Rozdział 1
Przepisy ogólne
§ 1.
 Rozporządzenie określa:
1)	
rodzaje i zakres przygotowania zawodowego do wykonywania samodzielnych funkcji technicznych w budownictwie:
a)	
kierunki studiów odpowiednie lub pokrewne dla danej specjalności,
b)	
wykaz zawodów związanych z budownictwem,
c)	
wykaz specjalizacji wyodrębnionych w ramach poszczególnych specjalności;
2)	
sposób stwierdzania posiadania przygotowania zawodowego i jego weryfikacji, w tym sposób:
a)	
dokumentowania i weryfikacji posiadanego wykształcenia, a także kwalifikowania,
b)	
stwierdzania przygotowania zawodowego oraz jego dokumentowania do uzyskania specjalizacji techniczno- 
-budowlanej,
c)	
dokumentowania i odbywania praktyki, a także kryteria uznawania praktyki,
d)	
przeprowadzania egzaminu ze znajomości procesu budowlanego oraz umiejętności praktycznego zastosowania 
wiedzy technicznej.
Rozdział 2
Praktyka zawodowa, dokumentowanie, kwalifikowanie i weryfikacja posiadanego wykształcenia
§ 2.
 1. Właściwa izba architektów albo właściwa izba inżynierów budownictwa, zgodnie z właściwością określoną 
w  ustawie z  dnia 15 grudnia 2000  r. o  samorządach zawodowych architektów oraz inżynierów budownictwa (Dz. U. 
z 2016 r. poz. 1725, z 2018 r. poz. 1669 oraz z 2019 r. poz. 577 i 730), zwana dalej „izbą”, uznaje praktykę zawodową, 
która została odbyta po uzyskaniu dyplomu ukończenia studiów lub po uzyskaniu tytułu zawodowego technika lub mistrza 
albo dyplomu potwierdzającego kwalifikacje zawodowe w zawodzie nauczanym na poziomie technika, albo dyplomu za-
wodowego w zawodzie nauczanym na poziomie technika, jeżeli została potwierdzona przez osobę posiadającą odpowiednie 
uprawnienia budowlane i wpisaną na listę członków izby.
1)
	
Minister Inwestycji i Rozwoju kieruje działem administracji rządowej – budownictwo, planowanie  i zagospodarowanie przestrzenne 
oraz mieszkalnictwo, na podstawie § 1 ust. 2 pkt 1 rozporządzenia Prezesa Rady Ministrów z dnia 10 stycznia 2018 r. w sprawie 
szczegółowego zakresu działania Ministra Inwestycji  i Rozwoju (Dz. U. poz. 94 i 175).
2)
	
Zmiany tekstu jednolitego wymienionej ustawy zostały ogłoszone w Dz. U. z 2018 r. poz. 1276, 1496, 1669 i 2245 oraz z 2019 r. 
poz. 51, 630, 695 i 730.
Dziennik Ustaw	
– 2 – 	
Poz. 831
﻿
2. Praktykę zawodową uznaje się, jeżeli jej zakres odpowiada zakresowi specjalności uprawnień budowlanych, o któ-
rych nadanie ubiega się wnioskodawca.
3. Izba uznaje również praktykę zawodową odbytą po ukończeniu trzeciego roku studiów, potwierdzoną przez osobę 
posiadającą odpowiednie uprawnienia budowlane i wpisaną na listę członków izby.
4. Do praktyki zawodowej na budowie zalicza się:
1)	
wykonywanie czynności inspekcyjno-kontrolnych w urzędach obsługujących organy nadzoru budowlanego;
2)	
pracę polegającą na wykonywaniu czynności na terenie budowy i obejmującą konieczność fachowej oceny zjawisk 
lub samodzielnego rozwiązywania zagadnień architektonicznych oraz techniczno-organizacyjnych wykonywaną 
w urzędach obsługujących organy administracji rządowej albo jednostek samorządu terytorialnego, realizujących za-
dania zarządcy drogi publicznej;
3)	
pracę u zarządcy infrastruktury kolejowej lub w podmiocie odpowiedzialnym za utrzymanie infrastruktury kolejowej 
we właściwym stanie technicznym działającym na zlecenie zarządcy infrastruktury kolejowej, polegającą na wykony-
waniu czynności na terenie budowy lub czynności inspekcyjno-kontrolnych i obejmującą konieczność fachowej oceny 
zjawisk, stanu technicznego budowli i urządzeń budowlanych lub samodzielnego rozwiązywania zagadnień architek-
tonicznych oraz techniczno-organizacyjnych.
5. Dwa lata pracy przy wykonywaniu czynności, o których mowa w ust. 4, uznaje się za rok praktyki zawodowej na 
budowie.
6. Wykonywanie czynności, o których mowa w ust. 4, potwierdza osoba posiadająca odpowiednie uprawnienia budow-
lane i wpisana na listę członków izby.
7. Dokumentem potwierdzającym odbycie:
1)	
praktyki zawodowej oraz praktyki, o której mowa w art. 14 ust. 4a i 4b ustawy z dnia 7 lipca 1994 r. – Prawo budow-
lane, jest oświadczenie, którego wzór określa załącznik nr 1 do rozporządzenia;
2)	
praktyki zawodowej przy projektowaniu lub budowie obiektów budowlanych usytuowanych na terenach zamkniętych 
w jednostce organizacyjnej podległej Ministrowi Obrony Narodowej, ministrowi właściwemu do spraw wewnętrz-
nych albo Szefowi Agencji Bezpieczeństwa Wewnętrznego jest zaświadczenie wydane przez właściwego wojewódz-
kiego inspektora nadzoru budowlanego, z wyszczególnieniem okresu odbywania praktyki zawodowej, ze wskazaniem 
terminów rozpoczęcia i ukończenia praktyki z zakresu danej specjalności.
8. Dokumentem potwierdzającym odbycie praktyki zawodowej przed dniem 1 stycznia 1995 r. jest zaświadczenie wy-
dane przez jednostkę, w której była odbywana ta praktyka .
9. Dokumentem potwierdzającym odbycie praktyki zawodowej w okresie od dnia 1 stycznia 1995 r. do dnia 25 września 
2014 r. jest książka praktyki zawodowej zawierająca wpisy potwierdzone przez osobę posiadającą odpowiednie uprawnie-
nia budowlane, pod kierownictwem której była odbywana ta praktyka. 
§ 3.
 1. Odbycie praktyki zawodowej za granicą potwierdza się dokumentem wydanym przez kierownika jednostki, 
w której była odbywana praktyka zawodowa, potwierdzonym przez osobę posiadającą uprawnienia odpowiednie w danym 
kraju, pod kierunkiem której była odbywana ta praktyka.
2. Dokument, o którym mowa w ust. 1, zawiera:
1)	
wskazanie robót budowlanych i obiektów budowlanych, przy których projektowaniu bezpośrednio uczestniczyła lub 
pełniła funkcję techniczną na budowie osoba odbywająca praktykę zawodową, z określeniem charakteru wykonywa-
nych czynności oraz ze wskazaniem rodzaju, przeznaczenia i konstrukcji danego obiektu oraz, odpowiednio do spe-
cjalności uprawnień budowlanych, o których nadanie ubiega się wnioskodawca, inne charakterystyczne parametry 
techniczne lub użytkowe danego obiektu, a także lokalizację inwestycji i nazwę inwestora;
2)	
potwierdzenie okresu odbywania praktyki zawodowej ze wskazaniem terminów rozpoczęcia i ukończenia praktyki;
3)	
ogólną ocenę teoretycznej i praktycznej wiedzy z zakresu specjalności uprawnień budowlanych, o których nadanie 
ubiega się wnioskodawca, dokonaną przez osobę, pod kierunkiem której była odbywana praktyka.
3. Przepisów ust. 2 nie stosuje się do praktyki zawodowej odbytej przed dniem 1 stycznia 1995 r.
Dziennik Ustaw	
– 3 – 	
Poz. 831
﻿
§ 4.
 1. Dokumentami potwierdzającymi wykształcenie i przygotowanie zawodowe są:
1)	
odpis dyplomu ukończenia studiów albo dokumentu potwierdzającego posiadanie tytułu zawodowego technika lub 
mistrza, albo dyplomu potwierdzającego kwalifikacje zawodowe w zawodzie nauczanym na poziomie technika, albo 
dyplomu zawodowego w zawodzie nauczanym na poziomie technika;
2)	
suplement do dyplomu albo zaświadczenie o przebiegu studiów;
3)	
dokumenty, o których mowa w § 2 ust. 7–9 lub w § 3 ust. 1;
4)	
zaświadczenie z uczelni potwierdzające, że ukończone studia były prowadzone w oparciu o umowę zawartą z izbą – 
w przypadku ukończenia studiów prowadzonych na podstawie umowy, o której mowa w art. 61 ustawy z dnia 20 lipca 
2018 r. – Prawo o szkolnictwie wyższym i nauce (Dz. U. poz. 1668, z późn. zm.
3)
);
5)	
wykaz prac projektowych wykonanych w ramach odbytej praktyki zawodowej.
2. Weryfikacji posiadanego wykształcenia i kwalifikowania izba dokonuje przez stwierdzenie zgodności zakresu kie-
runku ukończonych studiów z kierunkiem studiów odpowiednim lub pokrewnym dla specjalności uprawnień budowlanych 
określonym w załączniku nr 2 do rozporządzenia.
3. Weryfikacji posiadanego wykształcenia i kwalifikowania w zakresie zawodów związanych z budownictwem dla da-
nej specjalności uprawnień budowlanych izba dokonuje przez stwierdzenie zgodności uzyskanego tytułu zawodowego tech-
nika lub mistrza albo uzyskanych kwalifikacji zawodowych w zawodzie nauczanym na poziomie technika z wykazem za-
wodów związanych z budownictwem określonym w załączniku nr 3 do rozporządzenia.
4. Stwierdzenie zgodności zakresu kierunku ukończonych studiów z kierunkiem studiów odpowiednim lub pokrewnym 
dla specjalności uprawnień budowlanych określonym w załączniku nr 2 do rozporządzenia następuje, jeżeli:
1)	
nazwa kierunku ukończonych studiów jest zgodna z zakresem kierunku studiów lub
2)	
z suplementu do dyplomu albo zaświadczenia o przebiegu studiów wynika, że nie mniej niż jedna trzecia programu 
studiów określonego w punktach ECTS, o których mowa w ustawie z dnia 20 lipca 2018 r. – Prawo o szkolnictwie 
wyższym i nauce, lub liczbie godzin zajęć obejmowała zajęcia kształtujące wiedzę i umiejętności odnoszące się do 
zakresu kierunku studiów.
5. Stwierdzenie posiadania wiedzy i umiejętności w zakresie, o którym mowa w załączniku nr 2 do rozporządzenia, 
następuje, jeżeli:
1)	
nazwa specjalności lub zakres kształcenia określone w ramach kierunku studiów odpowiada zakresowi wiedzy i umie-
jętności dla danej specjalności uprawnień budowlanych lub
2)	
informacje zawarte w suplemencie do dyplomu albo w zaświadczeniu o przebiegu studiów potwierdzają, że program 
studiów obejmował zajęcia w tym zakresie.
6. Wykształcenie uzyskane przed dniem 25 września 2014 r., w przypadku którego kierunek studiów lub zawód naucza-
ny na poziomie technika odbiega od określonego odpowiednio w załączniku nr 2 i 3 do rozporządzenia, podlega indywidu-
alnej weryfikacji i kwalifikowaniu przez izbę jako wykształcenie odpowiednie lub pokrewne dla danej specjalności.
7. Weryfikacja wykształcenia w zakresie kierunku studiów, o której mowa w ust. 6, odbywa się na podstawie suplemen-
tu do dyplomu albo zaświadczenia o przebiegu studiów.
8. Wykształcenie uzyskane za granicą i uznane w Rzeczypospolitej Polskiej na podstawie przepisów odrębnych, w przy-
padku którego kierunek studiów jest określany w sposób odbiegający od przyjętego w załączniku nr 2 do rozporządzenia, 
podlega indywidualnemu kwalifikowaniu jako wykształcenie odpowiednie lub pokrewne dla danej specjalności.
§ 5.
 Izba może zwrócić się do organu administracji architektoniczno-budowlanej lub nadzoru budowlanego albo do 
autora projektu lub inwestora o przedstawienie prac projektowych wykonanych w ramach praktyki zawodowej lub potwier-
dzenie zakresu robót budowlanych, w których uczestniczyła osoba ubiegająca się o uprawnienia budowlane.
3)
	
Zmiany wymienionej ustawy zostały ogłoszone w Dz. U. z 2018 r. poz. 2024 i 2245 oraz  z 2019 r. poz. 276, 447, 534, 577, 730 i 823.
Dziennik Ustaw	
– 4 – 	
Poz. 831
﻿
Rozdział 3
Przeprowadzanie egzaminu
§ 6.
 1. Część pisemna egzaminu składa się z 30 do 90 pytań w zależności od rodzaju uprawnień budowlanych, o których 
nadanie ubiega się kandydat.
2. Część pisemna egzaminu dotyczy znajomości:
1)	
ustawy oraz ustaw odpowiadających zakresowi specjalności uprawnień budowlanych, o których nadanie ubiega się 
kandydat, a także aktów wykonawczych wydanych na ich podstawie – 70% pytań;
2)	
warunków bezpieczeństwa i higieny pracy przy wykonywaniu robót budowlanych – 20% pytań;
3)	
postępowania administracyjnego – 10% pytań.
3. Czas trwania części pisemnej egzaminu wynika z pomnożenia liczby pytań przez 1,5 minuty i liczy się od wskazane-
go przez przewodniczącego okręgowej komisji kwalifikacyjnej lub jego zastępcę momentu przystąpienia do rozwiązywania 
testu.
4. Wybór odpowiedzi polega na zakreśleniu na karcie odpowiedzi jednej z trzech propozycji odpowiedzi.
5. Część pisemna egzaminu odbywa się w okręgowych izbach właściwej izby w tym samym terminie i czasie, na pod-
stawie tych samych zestawów pytań.
6. Pozytywny wynik części pisemnej egzaminu następuje w przypadku udzielenia przez osobę ubiegającą się o nadanie 
uprawnień budowlanych prawidłowych odpowiedzi na co najmniej 75% pytań.
§ 7.
 1. Część ustna egzaminu polega na odpowiedzi na pytania z wylosowanego zestawu składającego się z 5 do 10 
pytań dostosowanych do rodzaju uprawnień, o których nadanie ubiega się kandydat, w tym na:
1)	
pytania dotyczące:
a)	
umiejętności praktycznego posługiwania się przepisami prawa,
b)	
umiejętności praktycznego zastosowania wiedzy technicznej przy wykonywaniu praktyki zawodowej,
c)	
zakresu specjalności uprawnień budowlanych, o których nadanie ubiega się kandydat;
2)	
pytanie obejmujące część praktyczną polegającą na wykonaniu zadań projektowych albo rozwiązaniu zagadnienia z za-
kresu prowadzenia budowy w zakresie specjalności uprawnień budowlanych, o których nadanie ubiega się kandydat.
2. Członkowie komisji egzaminacyjnej mogą zadawać pytania dodatkowe, których zakres wiąże się z pytaniami z wy-
losowanego zestawu.
3. Czas trwania części ustnej egzaminu wynosi 60 minut, z czego nie więcej niż 25 minut przeznaczone jest na przygo-
towanie się kandydata do odpowiedzi.
4. Podczas przygotowywania się do odpowiedzi dopuszczalne jest posługiwanie się tekstami aktów prawnych, Polskimi 
Normami, w tym Eurokodami, posiadanymi przez kandydata lub udostępnionymi przez komisję egzaminacyjną, w postaci 
papierowej.
§ 8.
 Pytania egzaminacyjne części pisemnej oraz części ustnej przygotowuje się odrębnie dla każdego rodzaju upraw-
nień budowlanych w ramach danej specjalności.
Rozdział 4
Specjalizacja techniczno-budowlana
§ 9.
 Wykaz specjalizacji techniczno-budowlanych wyodrębnionych w specjalnościach budowlanych określa załącznik 
nr 4 do rozporządzenia.
Dziennik Ustaw	
– 5 – 	
Poz. 831
﻿
§ 10.
 1. Dokumentami potwierdzającymi przygotowanie zawodowe do uzyskania specjalizacji techniczno-budowlanej są:
1)	
decyzja o nadaniu uprawnień budowlanych bez ograniczeń w odpowiedniej specjalności, w której wyodrębniono daną 
specjalizację;
2)	
oświadczenie potwierdzające odbycie praktyki, w zawodzie w ramach posiadanych uprawnień budowlanych, o któ-
rych mowa w pkt 1, w zakresie specjalizacji, o którą się ubiega, przy sporządzaniu projektów, w przypadku specjali-
zacji do projektowania, lub na budowie, w przypadku specjalizacji do kierowania robotami budowlanymi, zawierające 
wyszczególnienie obiektów budowlanych, przy których projektowaniu lub budowie brała udział osoba ubiegająca się 
o nadanie specjalizacji.
2. Stwierdzenie przygotowania zawodowego do uzyskania specjalizacji techniczno-budowlanej przeprowadza się na 
podstawie przedstawionych dokumentów.
Rozdział 5
Przepisy przejściowe i końcowe
§ 11.
 Osoby, które przed dniem 25 września 2014 r. uzyskały wymagane wykształcenie określone w załączniku nr 1 do 
rozporządzenia Ministra Transportu i Budownictwa z dnia 28 kwietnia 2006 r. w sprawie samodzielnych funkcji technicz-
nych w budownictwie (Dz. U. poz. 578, z 2007 r. poz. 1528 oraz z 2011 r. poz. 573) i które przed dniem 25 września 2014 r. 
rozpoczęły praktykę zawodową w trybie określonym w przepisach rozdziału 2 rozporządzenia Ministra Transportu i Bu-
downictwa z dnia 28 kwietnia 2006 r. w sprawie samodzielnych funkcji technicznych w budownictwie, po odbyciu praktyki 
zawodowej mogą przystąpić do postępowania kwalifikacyjnego na podstawie przepisów niniejszego rozporządzenia bez 
konieczności ukończenia studiów na kierunkach określonych w załączniku nr 2 do niniejszego rozporządzenia w odniesie-
niu do uprawnień budowlanych, o których nadanie ubiegają się, przy czym:
1)	
osoby, które rozpoczęły praktykę zawodową w celu uzyskania uprawnień budowlanych w specjalności kolejowej, 
uznaje się w zależności od zakresu odbytej praktyki zawodowej za uprawnione do przystąpienia do postępowania 
kwalifikacyjnego w celu uzyskania uprawnień budowlanych w specjalności inżynieryjnej kolejowej w zakresie urzą-
dzeń sterowania ruchem kolejowym lub kolejowych obiektów budowlanych;
2)	
osoby, które rozpoczęły praktykę zawodową w celu uzyskania uprawnień budowlanych w specjalności konstrukcyjno- 
-budowlanej, uznaje się w przypadku odbycia tej praktyki w wymaganym zakresie za osoby uprawnione do przystą-
pienia do postępowania kwalifikacyjnego w celu uzyskania uprawnień budowlanych także w specjalności inżynieryj-
nej hydrotechnicznej.
§ 12.
 Rozporządzenie wchodzi w życie z dniem następującym po dniu ogłoszenia.
4)
Minister Inwestycji i Rozwoju: 
J. Kwieciński
4)
	
Niniejsze rozporządzenie było poprzedzone rozporządzeniem Ministra Infrastruktury i Rozwoju z dnia 11 września 2014 r. w spra-
wie samodzielnych funkcji technicznych w budownictwie (Dz. U. poz. 1278 oraz z 2018 r. poz. 352).
Dziennik Ustaw	
– 6 – 	
Poz. 831
﻿
Załączniki do rozporządzenia Ministra Inwestycji 
i Rozwoju z dnia 29 kwietnia 2019 r. (poz. 831)
Załącznik nr 1 
WZÓR
OŚWIADCZENIE POTWIERDZAJĄCE ODBYCIE PRAKTYKI ZAWODOWEJ 
 
Ja, niżej podpisany(-na), ………………………………………………….……………………………….…………., 
                                                                                                     (imię/imiona i nazwisko) 
 
zamieszkały(-ła) ……..……………………………………………………………………………………………….., 
                                                                                                     (adres do korespondencji) 
 
legitymujący(-ca) się dowodem osobistym …………………………………………………………………………... 
                                                                                                                                           (seria i numer) 
 
lub innym dokumentem potwierdzającym tożsamość* ……………………………………………………...………, 
                                                                                                                                                 (rodzaj i numer dokumentu) 
 
pełniący(-ca) samodzielną funkcję techniczną projektanta/kierownika budowy/kierownika robót* 
 
………………………………………………………………………………………………………………………… 
 
………………………………………………………………………………………………………………………… 
 
………………………………………………………………………………………………………………...………, 
                                                                      (nazwa obiektu budowlanego / rodzaj robót budowlanych)
 
 
oświadczam, że: 
 
1) Pan/Pani ……............................………………………………….. ubiegający(-ca) się o uprawnienia budowlane 
                                           
(imię/imiona i nazwisko)
 
 
…………………………………………...………………………………………………………………………… 
                                                          (specjalność i zakres uprawnień budowlanych, o które dana osoba się ubiega) 
 
legitymujący(-ca) się dowodem osobistym …………………………………...…………………………………... 
                                                                                                                                                  (seria i numer) 
 
lub innym dokumentem potwierdzającym tożsamość* ……...…………………………………………………… 
                                                                                                                                                    (rodzaj i numer dokumentu) 
 
uczestniczył(a) w pracach projektowych lub pełnił(a) funkcję techniczną na budowie zgodnie ze zbiorczym  
zestawieniem odbytej praktyki zawodowej stanowiącym załącznik do niniejszego oświadczenia; 
 
2) posiadam uprawnienia budowlane ........................................................................................................................... 
 
………………...…………………………………………………………………………………………………… 
                                                                                   (specjalność i zakres uprawnień budowlanych) 
 
 
nr .............................. z dnia ........................................ wydane przez ...................................................................; 
 
Dziennik Ustaw	
– 7 – 	
Poz. 831
﻿
3) jestem członkiem ………......................................................……….... Okręgowej Izby Architektów/Inżynierów 
                                                              (nazwa właściwej okręgowej izby)
 
Budownictwa w ……..................................…………… o numerze ewidencyjnym ……………………………… 
i posiadam wymagane ubezpieczenie od odpowiedzialności cywilnej. 
 
Jednocześnie oświadczam, że niniejsza praktyka była odbywana pod moim patronatem zgodnie z art. 14 ust. 4b 
ustawy z dnia 7 lipca 1994 r. – Prawo budowlane (Dz. U. z 2018 r. poz. 1202, z późn. zm.): tak/nie*. 
 
Świadomy odpowiedzialności karnej za podanie w niniejszym oświadczeniu nieprawdy, zgodnie z art. 233 
Kodeksu karnego, potwierdzam własnoręcznym podpisem prawdziwość danych zamieszczonych powyżej. 
 
 
 
 
 
 
 
 
                                                                                                 …..……..........……………………………….. 
                                                                                                                           (miejscowość, data i podpis składającego oświadczenie) 
 
 
 
 
 
 
 
 
 
 
Załączniki: 
1) zbiorcze zestawienie odbytej praktyki zawodowej; 
2) decyzja w sprawie nadania uprawnień budowlanych do pełnienia samodzielnej funkcji technicznej w budo-
wnictwie; 
3) zaświadczenie o członkostwie w izbie samorządu zawodowego. 
 
 
 
 
* Niepotrzebne skreślić. 
 
 
 
Dziennik Ustaw	
– 8 – 	
Poz. 831
﻿
                                                                                           Załącznik 
Z
BIORCZE ZESTAWIENIE ODBYTEJ PRAKTYKI ZAWODOWEJ 
 
- przy sporządzaniu projektów / na budowie 
 
Lp. 
Nazwa zadania/obiektu wraz z określeniem rodzaju, 
przeznaczenia, konstrukcji danego obiektu, 
powierzchni całkowitej oraz innych 
charakterystycznych parametrów technicznych bądź 
użytkowych danego obiektu, odpowiednich do 
wnioskowanej specjalności uprawnień budowlanych, 
adres inwestycji i nazwa inwestora. Imię i nazwisko 
projektanta lub kierownika budowy/kierownika robót. 
Numer decyzji o pozwoleniu na budowę, jeżeli była 
wydana 
Czas praktyki 
od – do 
(dd/mm/rrrr) 
Łączna liczba tygodni 
odbytej praktyki 
zawodowej 
Forma odbywania praktyki  
(np. etat, część etatu, umowa: 
zlecenie, o dzieło, inna). 
Pełniona funkcja techniczna 
(przy projektowaniu lub na 
budowie) odbywającego 
praktykę (charakter 
wykonywanych czynności) 
Imię i nazwisko osoby 
kierującej praktyką oraz 
numer uprawnień 
budowlanych. Funkcja 
osoby kierującej praktyką 
pełniona na obiekcie 
(projektant/kierownik 
budowy/kierownik robót). 
Podpis 
1 
 
 
 
 
 
 
2 
 
 
 
 
 
 
 
 
 
 
 
 
Dziennik Ustaw	
– 9 – 	
Poz. 831
﻿
Lp.
Specjalność uprawnień 
budowlanych 
Kierunki studiów 
odpowiednie 
dla danej specjalności 
Kierunki studiów 
pokrewne dla 
danej specjalności 
1 
architektoniczna bez  
ograniczeń 
architektura lub  
architektura i urbanistyka 
- 
2 
architektoniczna   
w ograniczonym zakresie 
architektura lub  
architektura i urbanistyka 
kierunek studiów   
w zakresie budownictwa 
3 
konstrukcyjno-budowlana  
bez ograniczeń 
kierunek studiów w zakresie budownictwa 
- 
4 
konstrukcyjno-budowlana  
w ograniczonym zakresie 
kierunek studiów   
w zakresie budownictwa 
architektura lub  
architektura i urbanistyka, 
 
kierunki studiów   
w zakresie: 
 
- inżynierii środowiska, 
- budownictwa  
hydrotechnicznego, 
- inżynierii i gospodarki  
wodnej, 
- melioracji 
5 
inżynieryjna mostowa 
kierunek studiów w zakresie budownictwa 
- 
6 
inżynieryjna drogowa 
kierunek studiów w zakresie budownictwa 
- 
7 
inżynieryjna kolejowa  
w zakresie kolejowych  
obiektów budowlanych 
kierunki studiów w zakresie: 
- budownictwa, 
- transportu 
- 
8 
inżynieryjna kolejowa   
w zakresie sterowania  
ruchem kolejowym 
kierunki studiów   
w zakresie: 
- transportu, 
- elektrotechniki 
kierunki studiów   
w zakresie: 
- automatyki i robotyki,  
umożliwiające uzyskanie  
wiedzy i umiejętności   
w zakresie automatyki lub  
komputerowych systemów  
sterowania, 
- elektroenergetyki,  
umożliwiające uzyskanie  
wiedzy i umiejętności   
w zakresie sterowania  
ruchem 
9 
inżynieryjna  
hydrotechniczna 
kierunki studiów   
w zakresie: 
- budownictwa  
hydrotechnicznego, 
- inżynierii i gospodarki  
wodnej, 
- melioracji, 
- budownictwa, 
- inżynierii środowiska,  
umożliwiające uzyskanie wiedzy 
i umiejętności w zakresie inżynierii wodnej  
lub inżynierii sanitarnej i wodnej 
- 
 
Załącznik nr 2
WYKAZ KIERUNKÓW STUDIÓW ODPOWIEDNICH LUB POKREWNYCH DLA DANEJ SPECJALNOŚCI
Dziennik Ustaw	
– 10 – 	
Poz. 831
﻿
10 
inżynieryjna wyburzeniowa kierunki studiów w zakresie: 
- budownictwa, 
- górnictwa lub geologii,  
umożliwiające uzyskanie wiedzy  
i umiejętności w zakresie eksploatacji złóż, 
- inżynierii wojskowej 
- 
11 
instalacyjna w zakresie  
sieci, instalacji i urządzeń  
telekomunikacyjnych bez  
ograniczeń 
kierunki studiów w zakresie: 
- telekomunikacji, 
- elektrotechniki lub  
elektroniki lub elektroniki i telekomunikacji, 
umożliwiające uzyskanie wiedzy  
i umiejętności w zakresie telekomunikacji, 
- miernictwa elektrycznego  
i telekomunikacji 
- 
12 
instalacyjna w zakresie  
sieci, instalacji i urządzeń  
telekomunikacyjnych   
w ograniczonym zakresie 
kierunki studiów w zakresie: 
- telekomunikacji, 
- elektrotechniki lub  
elektroniki lub elektroniki i telekomunikacji, 
umożliwiające uzyskanie wiedzy  
i umiejętności w zakresie telekomunikacji, 
- miernictwa elektrycznego  
i telekomunikacji 
kierunki studiów w zakresie: 
- informatyki, 
- miernictwa elektrycznego  
i programowania  
sterowników, 
- inżynierii elektrycznej, 
- elektrotechniki 
13 
instalacyjna w zakresie  
sieci, instalacji i urządzeń  
cieplnych, wentylacyjnych,  
gazowych, wodociągowych  
i kanalizacyjnych bez  
ograniczeń 
kierunki studiów   
w zakresie: 
- energetyki, 
- inżynierii środowiska, 
- inżynierii naftowej lub  
gazowniczej, 
- wiertnictwa nafty i gazu 
- 
14 
instalacyjna w zakresie  
sieci, instalacji i urządzeń  
cieplnych, wentylacyjnych,  
gazowych, wodociągowych  
i kanalizacyjnych   
w ograniczonym zakresie 
kierunki studiów   
w zakresie: 
- energetyki, 
- inżynierii środowiska, 
- inżynierii naftowej lub  
gazowniczej, 
- wiertnictwa nafty i gazu 
kierunki studiów   
w zakresie budownictwa 
15 
instalacyjna w zakresie  
sieci, instalacji i urządzeń  
elektrycznych   
i elektroenergetycznych bez  
ograniczeń 
kierunki studiów   
w zakresie: 
- elektrotechniki, 
- inżynierii elektrycznej, 
- elektroenergetyki 
- 
16 
instalacyjna w zakresie  
sieci, instalacji i urządzeń  
elektrycznych   
i elektroenergetycznych   
w ograniczonym zakresie 
kierunki studiów   
w zakresie: 
- elektrotechniki, 
- inżynierii elektrycznej, 
- elektroenergetyki 
kierunki studiów   
w zakresie: 
- energetyki, 
- elektroniki, 
- elektroniki   
i telekomunikacji, 
- transportu,  
umożliwiające uzyskanie 
wiedzy i umiejętności  
w zakresie sterowania ruchem 
w transporcie lub  
zabezpieczenia ruchu  
pociągów, 
- elektrycznego transportu  
szynowego, 
- miernictwa elektrycznego  
programowania sterowników, 
- automatyki i robotyki 
Dziennik Ustaw	
– 11 – 	
Poz. 831
﻿
Lp. 
Specjalność uprawnień 
budowlanych 
Zawody związane  
z budownictwem 
1 
architektoniczna 
technik architekt 
2 
konstrukcyjno-budowlana 
- technik budownictwa, 
- murarz, 
- murarz-tynkarz, 
- cieśla 
3 
inżynieryjna mostowa 
- technik drogownictwa, 
- technik dróg i mostów kolejowych,   
- technik budowy dróg, 
- technik budownictwa kolejowego, 
- technik budownictwa 
4 
inżynieryjna drogowa 
- technik drogownictwa, 
- technik dróg kolejowych i obiektów inżynieryjnych,
- technik dróg i mostów kolejowych, 
- technik budowy dróg, 
- technik budownictwa kolejowego, 
- technik budownictwa 
5 
inżynieryjna kolejowa w zakresie  
kolejowych obiektów budowlanych 
- technik dróg i mostów kolejowych, 
- technik dróg kolejowych i obiektów inżynieryjnych,
- technik budownictwa kolejowego, 
- technik budownictwa 
6 
inżynieryjna kolejowa w zakresie  
sterowania ruchem kolejowym 
- technik elektryk urządzeń zabezpieczenia 
i sterowania ruchem kolejowym,  
- technik transportu kolejowego, 
- technik automatyk sterowania ruchem kolejowym 
7 
inżynieryjna hydrotechniczna 
- technik budownictwa, 
- technik inżynierii środowiska i melioracji, 
- technik budownictwa wodnego, 
- technik melioracji wodnych, 
- technik budownictwa wodnomelioracyjnego 
8 
inżynieryjna wyburzeniowa 
- 
9 
instalacyjna w zakresie sieci, instalacji i urządzeń  
telekomunikacyjnych 
technik telekomunikacji 
10 
instalacyjna w zakresie sieci,  
instalacji i urządzeń cieplnych,  
wentylacyjnych, gazowych,  
wodociągowych i kanalizacyjnych 
- technik inżynierii sanitarnej, 
- monter sieci i instalacji sanitarnych, 
- monter budownictwa wodnego, 
- monter sieci, instalacji i urządzeń sanitarnych, 
- technik urządzeń sanitarnych, 
- technik energetyk, 
- technik inżynierii środowiska i melioracji, 
- technik gazownictwa, 
- monter instalacji gazowych, 
- monter sieci gazowych, 
- monter sieci cieplnych, 
- monter sieci wodnych i kanalizacyjnych, 
- monter sieci i instalacji urządzeń sanitarnych 
11 
instalacyjna w zakresie sieci,  
instalacji i urządzeń elektrycznych   
i elektroenergetycznych 
- technik elektryk, 
- technik elektroenergetyk transportu szynowego, 
- technik elektryk kolejowych sieci  
elektroenergetycznych, 
- elektryk 
Załącznik nr 3
WYKAZ ZAWODÓW ZWIĄZANYCH Z BUDOWNICTWEM
Dziennik Ustaw	
– 12 – 	
Poz. 831
﻿
 
Lp. 
Specjalność uprawnień 
budowlanych 
Specjalizacja techniczno-budowlana 
do projektowania lub kierowania 
robotami budowlanymi 
1 
konstrukcyjno-budowlana 
- geotechnika, 
- obiekty budowlane budownictwa  
ogólnego, 
- obiekty budowlane budownictwa  
przemysłowego, 
- obiekty budowlane na terenach  
wpływów górniczych, 
- budowle wysokościowe, 
- rusztowania i deskowania  
wielofunkcyjne 
2 
inżynieryjna hydrotechniczna 
- śródlądowe budowle  
hydrotechniczne, 
- morskie budowle hydrotechniczne, 
- obiekty budowlane oczyszczalni  
wody i ścieków, 
- melioracje wodne 
3 
instalacyjna w zakresie sieci,  
instalacji i urządzeń cieplnych,  
wentylacyjnych, gazowych,  
wodociągowych i kanalizacyjnych 
- sieci, instalacje i urządzenia cieplne  
i wentylacyjne i klimatyzacyjne, 
- sieci, instalacje i urządzenia  
gazowe, 
- sieci, instalacje i urządzenia  
wodociągowe i kanalizacyjne 
4 
instalacyjna w zakresie sieci,  
instalacji i urządzeń elektrycznych   
i elektroenergetycznych 
- sieci, instalacje i urządzenia  
elektryczne i elektroenergetyczne  
powyżej 45 kV, 
- sieci, instalacje i urządzenia  
elektryczne i elektroenergetyczne   
w elektrowniach jądrowych, 
- trakcje elektryczne 
 
 
 
 
Załącznik nr 4
WYKAZ SPECJALIZACJI TECHNICZNO-BUDOWLANYCH WYODRĘBNIONYCH  
W SPECJALNOŚCIACH BUDOWLANYCH
