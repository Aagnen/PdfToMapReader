DZIENNIK USTAW
RZECZYPOSPOLITEJ  POLSKIEJ
Warszawa, dnia 23 listopada 2012 r.
Poz. 1293
ROZPORZĄDZENIE
MINISTRA SPRAW WEWNĘTRZNYCH
1)
z dnia 13 listopada 2012 r.
2)
w sprawie warunków technicznych parkingów, na które są usuwane pojazdy przewożące towary niebezpieczne
Na podstawie art. 106 ust. 2 ustawy z dnia 19 sierpnia 2011 r. o przewozie towarów niebezpiecznych (Dz. U. Nr 227, 
poz. 1367 i Nr 244, poz. 1454) zarządza się, co następuje:
§ 1. Rozporządzenie określa warunki techniczne parkingów, na które są usuwane pojazdy przewożące towary niebez-
pieczne, wraz z miejscami przeładunkowymi towarów niebezpiecznych.
§ 2. 1. Na parkingu, o którym mowa w § 1, wyznacza się:
1) co najmniej dwa stanowiska postojowe przeznaczone dla usuniętych pojazdów przewożących towary niebezpieczne, 
z których przynajmniej jedno powinno być przelotowe i mieć wymiary co najmniej 3,5 m x 20 m;
2) miejsce przeładunku o wymiarach co najmniej 30 m x 20 m, umożliwiające przeładunek towarów niebezpiecznych lub 
dokonanie innych czynności zabezpieczających.
2. Miejsca przeładunku można nie wyznaczać, jeżeli co najmniej jedno stanowisko postojowe ma wymiary umożliwia-
jące przeładunek towaru niebezpiecznego do innego pojazdu lub dokonanie innych czynności zabezpieczających, w tym 
również z użyciem urządzeń służących do przenoszenia ładunków.
§ 3. 1. Stanowisko postojowe oraz miejsce przeładunku, o których mowa w § 2 ust. 1:
1) nie może być usytuowane w odległości mniejszej niż:
a) 30 m od stanowisk postojowych dla innych pojazdów, urządzeń inżynieryjnych niezwiązanych z parkingiem, granicy 
sąsiedniej działki oraz budynków i obiektów nieprzeznaczonych na pobyt ludzi,
b) 40 m od lasu o powierzchni powyżej 3 ha, gazociągów wysokiego ciśnienia i torów kolejowych,
c) 300 m od budynków mieszkalnych lub innych obiektów przeznaczonych na pobyt ludzi, ujęć wody, studni publicz-
nych lub urządzeń służących do magazynowania i uzdatniania wody,
d) 15 m od obiektów, o których mowa w lit. a, w przypadku zastosowania wolno stojącej ściany oddzielenia przeciw- 
pożarowego o klasie odporności ogniowej co najmniej REI 120 i wysokości co najmniej 4 m,
e) 150 m od budynków mieszkalnych lub innych obiektów przeznaczonych na pobyt ludzi, ujęć wody, studni publicznych 
lub urządzeń służących do magazynowania i uzdatniania wody, w przypadku zastosowania wolno stojącej ściany 
oddzielenia przeciwpożarowego o klasie odporności ogniowej co najmniej REI 120 i wysokości co najmniej 4 m;
1)
 Minister Spraw Wewnętrznych kieruje działem administracji rządowej – sprawy wewnętrzne, na podstawie § 1 ust. 2 rozporządzenia 
Prezesa Rady Ministrów z dnia 18 listopada 2011 r. w sprawie szczegółowego zakresu działania Ministra Spraw Wewnętrznych (Dz. U. 
Nr 248, poz. 1491).
2)
 Niniejsze rozporządzenie zostało notyfikowane Komisji Europejskiej w dniu 1 października 2012 r. pod numerem 2012/0402/PL, zgod-
nie z § 4 rozporządzenia Rady Ministrów z dnia 23 grudnia 2002 r. w sprawie sposobu funkcjonowania krajowego systemu notyfikacji 
norm i aktów prawnych (Dz. U. Nr 239, poz. 2039 oraz z 2004 r. Nr 65, poz. 597), które wdraża postanowienia dyrektywy 98/34/WE 
Parlamentu Europejskiego i Rady z dnia 22 czerwca 1998 r. ustanawiającej procedurę udzielania informacji w dziedzinie norm i prze-
pisów technicznych oraz zasad dotyczących usług społeczeństwa informacyjnego (Dz. Urz. WE L 204 z 21.07.1998, str. 37, z późn. 
zm.; Dz. Urz. UE Polskie wydanie specjalne, rozdz. 13, t. 20, str. 337, z późn. zm.).
Dziennik Ustaw	
– 2 – 	
Poz. 1293
﻿
2) nie może być usytuowane w zagłębieniach terenu, na terenie podmokłym oraz w odległości mniejszej niż 10 m od rowów, 
studzienek i urządzeń melioracyjnych;
3) powinno mieć odrębny, szczelny system odwadniania, zaopatrzony w urządzenia do zbierania i neutralizacji wycieków 
materiałów niebezpiecznych.
2. Nawierzchnia stanowiska postojowego oraz miejsca przeładunku powinna być utwardzona, nienasiąkliwa oraz zapo-
biegająca przenikaniu materiałów niebezpiecznych do gruntu, urządzeń wodnych i wód.
3. Ukształtowanie nawierzchni stanowiska postojowego oraz miejsca przeładunku powinno uniemożliwiać rozprze-
strzenianie się ewentualnego rozlewiska materiałów niebezpiecznych poza terenem stanowiska.
4. Do stanowiska postojowego oraz miejsca przeładunku zapewnia się dojazd o parametrach technicznych określonych 
w przepisach dotyczących wymagań w zakresie dróg pożarowych.
§ 4. 1. Parking, o którym mowa w § 1, wyposaża się w:
1) odpowiednie znaki drogowe oraz znaki informacyjno-ostrzegawcze;
2) sprzęt przeciwpożarowy, w szczególności:
a) gaśnicę przewoźną 25 kg proszkową lub CO
2
,
b) dwie gaśnice proszkowe 6 kg,
c) 2 koce gaśnicze,
d) skrzynię zawierającą co najmniej 1 m
3
 piasku,
e) substancje i materiały neutralizujące i pochłaniające;
3) dostęp do bieżącej wody.
2. Parking, mający więcej niż 4 stanowiska postojowe dla pojazdów przewożących towary niebezpieczne, powinien 
mieć źródło wody o wydajności co najmniej 10 dm
3
/s lub zapas wody w ilości 100 m
3
 w przeciwpożarowym zbiorniku 
wodnym, zgodnie z wymogami określonymi w przepisach dotyczących wymagań w zakresie przeciwpożarowego zaopa-
trzenia w wodę.
§ 5. Rozporządzenie wchodzi w życie po upływie 7 dni od dnia ogłoszenia.
3)
Minister Spraw Wewnętrznych: 
J. Cichocki
3)
 Niniejsze rozporządzenie było poprzedzone rozporządzeniem Ministra Spraw Wewnętrznych i Administracji z dnia 14 sierpnia 2003 r. 
w sprawie parkingów, na które są usuwane pojazdy przewożące towary niebezpieczne (Dz. U. Nr 161, poz. 1567), które utraciło moc 
z dniem 2 lipca 2012 r. na podstawie art. 133 ust. 2 pkt 1 ustawy z dnia 19 sierpnia 2011 r. o przewozie towarów niebezpiecznych 
(Dz. U. Nr 227, poz. 1367 i Nr 244, poz. 1454).
