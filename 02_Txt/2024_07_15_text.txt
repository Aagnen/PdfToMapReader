      
 
DZIENNIK USTAW 
RZECZYPOSPOLITEJ POLSKIEJ 
Warszawa, dnia 25 lipca 2024 r. 
Poz. 1116 
 
ROZPORZĄDZENIE 
MINISTRA ROZWOJU I TECHNOLOGII
 
1)
 
z dnia 15 lipca 2024 r. 
w sprawie sposobu ustalania wymagań dotyczących nowej zabudowy i zagospodarowania terenu  
w przypadku braku miejscowego planu zagospodarowania przestrzennego 
Na podstawie art. 61 ust. 6 i 7 ustawy z dnia 27 marca 2003 r. o planowaniu i zagospodarowaniu przestrzennym (Dz. U. 
z 2023 r. poz. 977, z późn. zm.
2)
) zarządza się, co następuje: 
§ 1.
 Rozporządzenie określa sposób ustalania w decyzji o warunkach zabudowy wymagań dotyczących nowej zabu-
dowy i zagospodarowania terenu w przypadku braku miejscowego planu zagospodarowania przestrzennego, w tym wyma-
gania dotyczące ustalania: 
1) 
linii zabudowy; 
2) 
maksymalnej intensywności zabudowy oraz maksymalnej i minimalnej nadziemnej intensywności zabudowy; 
3) 
udziału powierzchni zabudowy; 
4) 
szerokości elewacji frontowej; 
5) 
wysokości zabudowy; 
6) 
geometrii dachu (kąta nachylenia i układu połaci dachowych); 
7) 
minimalnego udziału powierzchni biologicznie czynnej; 
8) 
minimalnej liczby miejsc do parkowania. 
§ 2.
 1. Rozporządzenia nie stosuje się do inwestycji zmieniających zagospodarowanie terenu w sposób inny niż budowa 
obiektu budowlanego. 
2. Ustalenia, o których mowa w § 1, określa się na podstawie istniejących na obszarze analizowanym zabudowie i za-
gospodarowaniu terenu o takiej samej funkcji, jak funkcja zabudowy i zagospodarowania terenu określona we wniosku. 
3. Jeżeli na obszarze analizowanym nie występuje zabudowa i zagospodarowanie terenu o funkcji zabudowy i zago-
spodarowania terenu określonej we wniosku, ustalenia, o których mowa w § 1, określa się na podstawie zabudowy i zago-
spodarowania terenu wszystkich działek zabudowanych w obszarze analizowanym. 
4. Nie określa się ustaleń, o których mowa w § 1, jeżeli konstrukcja obiektu budowlanego objętego wnioskiem nie 
wymaga określenia takiego ustalenia. 
§ 3.
 1. Linię zabudowy na terenie objętym wnioskiem wyznacza się jako przedłużenie linii zabudowy istniejącej na 
działkach sąsiednich. 
2. W przypadku gdy przebieg linii zabudowy istniejącej na działkach sąsiednich tworzy uskok, linię zabudowy ustala 
się jako kontynuację linii zabudowy tego budynku, który znajduje się w większej odległości od pasa drogowego. 
                                                          
1)
 Minister Rozwoju i Technologii kieruje działem administracji rządowej – budownictwo, planowanie i zagospodarowanie przestrzenne 
oraz mieszkalnictwo, na podstawie § 1 ust. 2 pkt 1 rozporządzenia Prezesa Rady Ministrów z dnia 16 maja 2024 r. w sprawie szcze-
gółowego zakresu działania Ministra Rozwoju i Technologii (Dz. U. poz. 739). 
2)
 Zmiany tekstu jednolitego wymienionej ustawy zostały ogłoszone w Dz. U. z 2023 r. poz. 1506, 1597, 1688, 1890, 2029 i 2739. 
      
Dziennik Ustaw 
– 2 – 
Poz. 1116 
 
 
3. Dopuszcza się inne ustalenie linii zabudowy, jeżeli wynika to z analizy, o której mowa w art. 61 ust. 5a ustawy 
z dnia 27 marca 2003 r. o planowaniu i zagospodarowaniu przestrzennym, zwanej dalej „ustawą”. 
4. Linie zabudowy ustala się jako nieprzekraczalne lub obowiązujące. Dopuszcza się dodatkowe ustalenie linii zabu-
dowy dla kondygnacji podziemnych lub innych linii zabudowy wynikających z lokalnych uwarunkowań. 
§ 4.
 1. Maksymalną intensywność zabudowy oraz maksymalną nadziemną intensywność zabudowy ustala się na pod-
stawie średniego wskaźnika tych intensywności dla obszaru analizowanego z tolerancją do 20 %. 
2. Minimalną nadziemną intensywność zabudowy ustala się na podstawie najmniejszej wartości tego wskaźnika dla 
działki na obszarze analizowanym. 
3. Dopuszcza się ustalenie innej maksymalnej intensywności zabudowy oraz maksymalnej i minimalnej nadziemnej 
intensywności zabudowy, jeżeli wynika to z analizy, o której mowa w art. 61 ust. 5a ustawy. 
§ 5.
 1. Udział powierzchni zabudowy ustala się na podstawie średniego wskaźnika tego udziału dla obszaru analizo-
wanego. 
2. Dopuszcza się ustalenie innego udziału powierzchni zabudowy, jeżeli wynika to z analizy, o której mowa w art. 61 
ust. 5a ustawy. 
§ 6.
 1. Szerokość elewacji frontowej znajdującej się od strony frontu terenu ustala się dla nowej zabudowy na podstawie 
średniej szerokości elewacji frontowych istniejącej zabudowy na działkach w obszarze analizowanym, z tolerancją do 20 %. 
2. Dopuszcza się ustalenie innej szerokości elewacji frontowej, jeżeli wynika to z analizy, o której mowa w art. 61 
ust. 5a ustawy. 
§ 7.
 1. Wysokość zabudowy ustala się na podstawie wysokości zabudowy na dostępnych z tej samej drogi publicznej 
przylegających działkach sąsiednich. 
2. Jeżeli wysokość, o której mowa w ust. 1, na działkach, o których mowa w ust. 1, przebiega tworząc uskok, wówczas 
przyjmuje się jej średnią wielkość występującą na tych działkach. 
3. Dopuszcza się ustalenie innej wysokości zabudowy, jeżeli wynika to z analizy, o której mowa w art. 61 ust. 5a 
ustawy. 
§ 8.
 1. Geometrię dachu (kąt nachylenia i układ połaci dachowych) ustala się odpowiednio do geometrii dachów wy-
stępujących na obszarze analizowanym. 
2. Geometrię dachu w zakresie układu połaci dachowych ustala się poprzez określenie rodzaju dachu, układu głównych 
połaci dachu oraz kierunku głównej kalenicy w stosunku do frontu działki. 
§ 9.
 1. Minimalny udział powierzchni biologicznie czynnej ustala się na podstawie średniego wskaźnika tego udziału 
dla obszaru analizowanego. 
2. Dopuszcza się ustalenie innego minimalnego udziału powierzchni biologicznie czynnej, jeżeli wynika to z analizy, 
o której mowa w art. 61 ust. 5a ustawy. 
§ 10.
 Minimalną liczbę miejsc do parkowania ustala się w stosunku do liczby lokali mieszkalnych, liczby lokali usłu-
gowych, liczby osób mogących jednocześnie przebywać w budynku, liczby zatrudnionych lub powierzchni obiektów usłu-
gowych i produkcyjnych. 
§ 11.
 Analiza, o której mowa w art. 61 ust. 5a ustawy, zawierająca część tekstową i graficzną, stanowi załącznik do 
decyzji o warunkach zabudowy. 
§ 12.
 Do spraw dotyczących wydania decyzji o warunkach zabudowy, wszczętych i niezakończonych decyzją osta-
teczną przed dniem wejścia w życie niniejszego rozporządzenia, stosuje się przepisy dotychczasowe. 
§ 13.
 Rozporządzenie wchodzi w życie z dniem następującym po dniu ogłoszenia.
3)
 
Minister Rozwoju i Technologii: 
K. Paszyk
 
                                                          
3)
 Niniejsze rozporządzenie było poprzedzone rozporządzeniem Ministra Infrastruktury z dnia 26 sierpnia 2003 r. w sprawie sposobu 
ustalania wymagań dotyczących nowej zabudowy i zagospodarowania terenu w przypadku braku miejscowego planu zagospodaro-
wania przestrzennego (Dz. U. poz. 1588 oraz z 2021 r. poz. 2399), które traci moc z dniem wejścia w życie niniejszego rozporządze-
nia zgodnie z art. 71 ustawy z dnia 7 lipca 2023 r. o zmianie ustawy o planowaniu i zagospodarowaniu przestrzennym oraz niektórych 
innych ustaw (Dz. U. poz. 1688). 
