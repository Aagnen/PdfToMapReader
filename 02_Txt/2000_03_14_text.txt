      
Dziennik Ustaw 
– 3 – 
Poz. 1139 
 
Załącznik do obwieszczenia Ministra Rodziny, Pracy 
i Polityki Społecznej z dnia 11 maja 2018 r. (poz. 1139) 
ROZPORZĄDZENIE 
MINISTRA PRACY I POLITYKI SPOŁECZNEJ
 
1)
 
z dnia 14 marca 2000 r. 
w sprawie bezpieczeństwa i higieny pracy przy ręcznych pracach transportowych oraz innych pracach związanych 
z wysiłkiem fizycznym
2)
 
Na podstawie art. 237
15 
§ 1 ustawy z dnia 26 czerwca 1974 r. – Kodeks pracy (Dz. U. z 2018 r. poz. 917, 1000 i 1076) 
zarządza się, co następuje: 
Rozdział 1 
Przepisy ogólne 
§ 1.
 Rozporządzenie określa: 
1) 
obowiązki pracodawcy dotyczące zapewnienia bezpieczeństwa i higieny pracy przy ręcznych pracach transportowych; 
2) 
wymagania dotyczące organizacji i sposobów wykonywania ręcznych prac transportowych, z uwzględnieniem wyma-
gań ergonomii; 
3)
3)
 dopuszczalne masy przemieszczanych przedmiotów, ładunków lub materiałów, dopuszczalne wartości sił niezbędne 
do ich przemieszczania oraz dopuszczalne wartości wydatku energetycznego na wykonanie pracy związanej z wysił-
kiem fizycznym, w tym z podnoszeniem i przenoszeniem przedmiotów, przez pracowników, z wyłączeniem pracow-
ników młodocianych oraz kobiet w ciąży i kobiet karmiących dziecko piersią; 
4) 
(uchylony).
4)
 
§ 2.
 Ilekroć w rozporządzeniu jest mowa o: 
1) 
„ręcznych pracach transportowych” – rozumie się przez to każdy rodzaj transportowania lub podtrzymywania przed-
miotów, ładunków lub materiałów przez jednego lub więcej pracowników, w tym przemieszczanie ich poprzez: uno-
szenie, podnoszenie, układanie, pchanie, ciągnięcie, przenoszenie, przesuwanie, przetaczanie lub przewożenie; 
2) 
„pracy dorywczej” – rozumie się przez to ręczne przemieszczanie przedmiotów, ładunków lub materiałów nie częściej 
niż 4 razy na godzinę, jeżeli łączny czas wykonywania tych prac nie przekracza 4 godzin na dobę; 
3) 
„sprzęcie pomocniczym” – rozumie się przez to środki mające na celu ograniczenie zagrożeń i uciążliwości związa-
nych z ręcznym przemieszczaniem przedmiotów, ładunków lub materiałów oraz ułatwienie wykonywania tych czyn-
ności; do środków tych zalicza się w szczególności: pasy, liny, łańcuchy, zawiesia, dźwignie, chwytaki, rolki, klesz-
cze, uchwyty, nosze, kosze, legary, ręczne wciągniki i wciągarki, krążki i wielokrążki linowe, przestawne pochylnie, 
taczki i wózki. 
§ 3. 
1. Pracodawca jest obowiązany stosować odpowiednie rozwiązania techniczne i organizacyjne zmierzające do 
wyeliminowania ręcznych prac transportowych. 
2. W razie braku możliwości wyeliminowania ręcznych prac transportowych, pracodawca – w celu zmniejszenia 
uciążliwości i zagrożeń związanych z wykonywaniem tych czynności – jest obowiązany organizować odpowiednio pracę 
i wyposażać pracowników w niezbędny sprzęt pomocniczy oraz środki ochrony indywidualnej. 
                                                          
1)
 Obecnie działem administracji rządowej – praca kieruje Minister Rodziny, Pracy i Polityki Społecznej, na podstawie § 1 ust. 2 pkt 1 
rozporządzenia Prezesa Rady Ministrów z dnia 13 grudnia 2017 r. w sprawie szczegółowego zakresu działania Ministra Rodziny, 
Pracy i Polityki Społecznej (Dz. U. poz. 2329). 
2)
 Tytuł w brzmieniu ustalonym przez § 1 pkt 1 rozporządzenia Ministra Rodziny, Pracy i Polityki Społecznej z dnia 25 kwietnia 
2017 r. zmieniającego rozporządzenie w sprawie bezpieczeństwa i higieny pracy przy ręcznych pracach transportowych (Dz. U. 
poz. 854), które weszło w życie z dniem 1 maja 2017 r. 
3)
 W brzmieniu ustalonym przez § 1 pkt 2 lit. a rozporządzenia, o którym mowa w odnośniku 2. 
4)
 Przez § 1 pkt 2 lit. b rozporządzenia, o którym mowa w odnośniku 2. 
      
Dziennik Ustaw 
– 4 – 
Poz. 1139 
 
§ 4. 
1. Pracodawca jest obowiązany oceniać ryzyko zawodowe występujące przy ręcznych pracach transportowych, 
w szczególności biorąc pod uwagę: 
1) 
masę przemieszczanego przedmiotu, jego rodzaj i położenie środka ciężkości; 
2) 
warunki środowiska pracy, w tym w szczególności temperaturę i wilgotność powietrza oraz poziom czynników szko-
dliwych dla zdrowia; 
3) 
organizację pracy, w tym stosowane sposoby wykonywania pracy; 
4) 
indywidualne predyspozycje pracownika, takie jak sprawność fizyczna, wiek i stan zdrowia. 
2. Ocena ryzyka, o której mowa w ust. 1, powinna być dokonywana przy organizowaniu ręcznych prac transporto-
wych, a także po każdej zmianie organizacji pracy. Na podstawie oceny ryzyka zawodowego pracodawca jest obowiązany 
podejmować działania mające na celu usunięcie stwierdzonych zagrożeń. 
§ 5. 
1. Przed dopuszczeniem pracownika do ręcznych prac transportowych pracodawca jest obowiązany: 
1) 
przeszkolić pracowników w dziedzinie bezpieczeństwa i higieny pracy, w tym w szczególności w zakresie prawidło-
wych sposobów wykonywania ręcznych prac transportowych, w trybie określonym w odrębnych przepisach; 
2) 
zapewnić pracownikom informacje dotyczące przemieszczanego przedmiotu, w szczególności: jego masy i położenia 
jego środka ciężkości, zwłaszcza w przypadku, gdy masa jest nierównomiernie rozłożona; 
3) 
informować pracowników o wszystkich aspektach bezpieczeństwa i higieny pracy oraz wymaganiach ergonomii, w tym 
o wynikach oceny ryzyka zawodowego, o której mowa w § 4, oraz o środkach bezpieczeństwa zapobiegających urazom, 
a zwłaszcza urazom kręgosłupa. 
2. W przypadku stwierdzenia, że sposób wykonywania pracy jest nieprawidłowy i stwarza zagrożenia – pracodawca 
jest obowiązany zapewnić wstrzymanie tych prac do czasu zastosowania odpowiednich działań eliminujących te zagroże-
nia, z uwzględnieniem działań, o których mowa w ust. 1. 
Rozdział 2 
Przepisy ogólne dotyczące organizacji ręcznych prac transportowych 
§ 6.
 1. Organizacja ręcznych prac transportowych, w tym stosowane metody pracy powinny zapewnić w szczególności: 
1) 
ograniczenie długotrwałego wysiłku fizycznego, w tym zapewnienie odpowiednich przerw w pracy na odpoczynek; 
2) 
wyeliminowanie nadmiernego obciążenia układu mięśniowo-szkieletowego pracownika, a zwłaszcza urazów kręgo-
słupa, związanego z rytmem pracy wymuszonym procesem pracy; 
3) 
ograniczenie do minimum odległości ręcznego przemieszczania przedmiotów; 
4) 
uwzględnienie wymagań ergonomii. 
2. Przy ręcznym przemieszczaniu przedmiotów – tam gdzie jest to możliwe – należy zapewnić sprzęt pomocniczy od-
powiednio dobrany do ich wielkości, masy i rodzaju, zapewniający bezpieczne i dogodne wykonywanie pracy. 
3.
5)
 Wydatek energetyczny netto niezbędny do wykonywania pracy związanej z wysiłkiem fizycznym, w tym 
z podnoszeniem i przenoszeniem przedmiotów, w czasie zmiany roboczej nie może przekraczać dla kobiet 5000 kJ, a przy 
pracy dorywczej 20 kJ/min. 
4.
5)
 Wydatek energetyczny netto niezbędny do wykonywania pracy fizycznej związanej z podnoszeniem i przenoszeniem 
przedmiotów w czasie zmiany roboczej nie może przekraczać dla mężczyzn 8400 kJ, a przy pracy dorywczej 30 kJ/min. 
§ 7.
6)
 
Organizując ręczne prace transportowe, należy brać pod uwagę konieczność unikania ręcznego przemieszczania 
przedmiotów, gdy: 
1) 
przedmiot jest zbyt ciężki, za duży, nieporęczny lub trudny do utrzymania według oceny osoby kierującej pracowni-
kami; 
2) 
przedmiot jest niestabilny lub jego zawartość może się przemieszczać; 
                                                          
5)
 Dodany przez § 1 pkt 3 rozporządzenia, o którym mowa w odnośniku 2.  
6)
 W brzmieniu ustalonym przez § 1 pkt 1 rozporządzenia Ministra Pracy i Polityki Społecznej z dnia 18 marca 2009 r. zmieniającego 
rozporządzenie w sprawie bezpieczeństwa i higieny pracy przy ręcznych pracach transportowych (Dz. U. poz. 462), które weszło 
w życie z dniem 22 kwietnia 2009 r. 
      
Dziennik Ustaw 
– 5 – 
Poz. 1139 
 
3) 
przedmiot jest usytuowany tak, że wymaga trzymania lub operowania w odległości od tułowia pracownika, albo ma 
tendencję do wyginania się lub obwijania wokół tułowia pracownika; 
4) 
kształt lub struktura przedmiotu może powodować urazy u pracownika, zwłaszcza w przypadku kolizji; 
5) 
(uchylony);
7)
 
6) 
przemieszczanie przedmiotu może być wykonywane tylko poprzez skręt tułowia; 
7) 
wykonanie pracy wymaga pochylenia tułowia pracownika o kąt większy od 45
○
 lub wykonywania czynności prze-
mieszczania w pozycji niestabilnej; 
8) 
mogą wystąpić nagłe ruchy przedmiotu; 
9) 
stanowisko pracy lub jego otoczenie uniemożliwia przemieszczanie przedmiotu na wysokości zapewniającej bezpie-
czeństwo lub przy prawidłowej pozycji ciała pracownika; 
10) powierzchnia jest nierówna, stwarzająca zagrożenie przy poruszaniu się lub jest śliska w zetknięciu ze spodem obu-
wia pracownika; 
11) podłoga i powierzchnia robocza mają różne poziomy, co wymusza przemieszczanie przedmiotów na różnych wysoko-
ściach; 
12) podłoga lub powierzchnia oparcia stóp jest niestabilna; 
13) przedmiot ogranicza pole widzenia pracownika; 
14) temperatura, wilgotność i wentylacja są niedostosowane do wykonywanej pracy. 
§ 8. 
1.
8)
 Przy pracach związanych z ręcznym przemieszczaniem przedmiotów należy zapewnić wystarczającą przestrzeń, 
zwłaszcza w płaszczyźnie pionowej, umożliwiającą zachowanie prawidłowej pozycji ciała pracownika podczas pracy. 
2. Niedopuszczalne jest ręczne przemieszczanie przedmiotów przez pomieszczenia, schody, korytarze albo drzwi zbyt 
wąskie w stosunku do rozmiarów tych przedmiotów, jeżeli stwarza to zagrożenia wypadkowe. 
§ 9. 
1. Powierzchnia, po której są przemieszczane ręcznie przedmioty, powinna być równa, stabilna i nieśliska. 
2. Przejścia, drogi transportowe oraz tory i torowiska, po których są przemieszczane przedmioty, powinny spełniać 
wymagania bezpieczeństwa i higieny pracy określone w odrębnych przepisach. 
§ 10. 
Pracodawca, u którego wykonywane są prace związane z ręcznym przemieszczaniem przedmiotów nieporęcz-
nych, niestabilnych, ze zmiennym środkiem ciężkości i innych, które z powodu ich masy, kształtu lub właściwości mogą 
spowodować zagrożenie wypadkowe, określa w wydanej zgodnie z art.
 
237
4 
§ 2 Kodeksu pracy instrukcji szczegółowe 
zasady bezpiecznego postępowania przy przemieszczaniu takich przedmiotów. Instrukcja ta powinna określać w szczegól-
ności sposoby postępowania przy przemieszczaniu tych przedmiotów: 
1)
9)
 przedmiot nieporęczny lub trudny do uchwycenia i utrzymania powinien być przemieszczany przy użyciu odpowied-
niego sprzętu pomocniczego, nieograniczającego pola widzenia, zapewniającego bezpieczeństwo podczas pracy; 
2) 
przedmioty, których środek ciężkości po ustawieniu w pozycji do podnoszenia i po podniesieniu znajdowałby się 
powyżej połowy wysokości przedmiotu, nie powinny być przenoszone ręcznie, chyba że do przeniesienia przedmiotu 
zastosowano uchwyty znajdujące się powyżej środka ciężkości; 
3) 
zwoje taśmy, drutu, kabla itp. przedmioty podczas ich przenoszenia powinny być zabezpieczone przed rozwinięciem 
i wyginaniem; 
4) 
w razie konieczności przenoszenia przedmiotu trzymanego w odległości większej niż 30 cm od tułowia, należy 
zmniejszyć o połowę dopuszczalną masę przedmiotu przypadającą na jednego pracownika, określoną w § 13 ust. 1, 
lub zapewnić wykonywanie tych czynności przez co najmniej dwóch pracowników. 
§ 11. 
1. Ostre, wystające elementy przedmiotów przemieszczanych powinny być zabezpieczone w sposób zapobiegający 
powstawaniu urazów. 
                                                          
7)
 Przez § 1 pkt 4 rozporządzenia, o którym mowa w odnośniku 2. 
8)
 W brzmieniu ustalonym przez § 1 pkt 2 rozporządzenia, o którym mowa w odnośniku 6. 
9)
 W brzmieniu ustalonym przez § 1 pkt 3 rozporządzenia, o którym mowa w odnośniku 6. 
      
Dziennik Ustaw 
– 6 – 
Poz. 1139 
 
2. Opakowania przedmiotów przemieszczanych ręcznie powinny być wykonane z odpowiednio wytrzymałych mate-
riałów oraz nie powinny stwarzać zagrożeń wypadkowych związanych w szczególności z ich kształtem, w tym ostrymi 
krawędziami. Jeżeli kształt lub rozmiar opakowania przeznaczonego do ręcznego przemieszczania przedmiotów utrudnia 
lub uniemożliwia bezpieczne ich przemieszczanie, opakowanie takie powinno być wyposażone w odpowiednie uchwyty. 
3. Sposób rozmieszczenia przedmiotów w opakowaniach powinien zapewnić ich stabilność podczas przemieszczania. 
§ 12. 
1. Niedopuszczalne jest przenoszenie i przetaczanie przedmiotów po pochylniach, niezwiązanych w sposób stały 
z konstrukcją budynku, o kącie nachylenia ponad 15
○
, oraz przenoszenie po schodach o kącie nachylenia ponad 60
○
. 
2. Maksymalne nachylenie pochylni związanych z budynkiem oraz na drogach transportowych i w magazynach określają 
odrębne przepisy. 
3. Niedopuszczalne jest przebywanie pracownika między legarami podczas przetaczania przedmiotów po pochyło 
ustawionych legarach. 
Rozdział 3
10) 
Ręczne przemieszczanie przedmiotów przez jednego pracownika 
§ 13.
 1. Masa przedmiotów podnoszonych i przenoszonych przez jednego pracownika nie może przekraczać: 
1) 
dla kobiet – 12 kg przy pracy stałej oraz 20 kg przy pracy dorywczej; 
2) 
dla mężczyzn – 30 kg przy pracy stałej oraz 50 kg przy pracy dorywczej. 
2. Masa przedmiotów podnoszonych przez jednego pracownika na wysokość powyżej obręczy barkowej nie może 
przekraczać: 
1) 
dla kobiet – 8 kg przy pracy stałej oraz 14 kg przy pracy dorywczej; 
2) 
dla mężczyzn – 21 kg przy pracy stałej oraz 35 kg przy pracy dorywczej. 
3. Jeżeli przedmioty są przenoszone przez jednego pracownika na odległość przekraczającą 25 metrów, masa przeno-
szonych przedmiotów nie może przekraczać: 
1) 
dla kobiet – 12 kg; 
2) 
dla mężczyzn – 30 kg. 
4. Jeżeli przedmioty są przenoszone przez jednego pracownika pod górę po nierównej powierzchni, pochylniach lub 
schodach, których maksymalny kąt nachylenia nie przekracza 30°, a wysokość przekracza 4 metry, niezależnie od odległości, 
na jaką przedmioty są przenoszone, to masa tych przedmiotów nie może przekraczać: 
1) 
dla kobiet – 12 kg; 
2) 
dla mężczyzn – 30 kg. 
5. Jeżeli przedmioty są przenoszone przez jednego pracownika pod górę po nierównej powierzchni, pochylniach lub 
schodach, których maksymalny kąt nachylenia przekracza 30°, a wysokość przekracza 4 metry, niezależnie od odległości, 
na jaką przedmioty są przenoszone, to masa tych przedmiotów nie może przekraczać: 
1) 
dla kobiet – 8 kg przy pracy stałej oraz 12 kg przy pracy dorywczej; 
2) 
dla mężczyzn – 20 kg przy pracy stałej oraz 30 kg przy pracy dorywczej. 
§ 14.
 Podczas oburęcznego przemieszczania przedmiotów siła użyta przez pracownika niezbędna do zapoczątkowania 
ruchu przedmiotu, mierzona równolegle do podłoża, nie może przekraczać wartości: 
1) 
przy pchaniu – 300 N dla mężczyzn i 120 N dla kobiet; 
2) 
przy ciągnięciu – 250 N dla mężczyzn i 100 N dla kobiet. 
                                                          
10)
 Rozdział w brzmieniu ustalonym przez § 1 pkt 5 rozporządzenia, o którym mowa w odnośniku 2. 
      
Dziennik Ustaw 
– 7 – 
Poz. 1139 
 
§ 15.
 Wartości sił używanych przez pracownika do poruszania elementów urządzeń (w szczególności dźwigni, korb, 
kół, przycisków, pedałów) nie mogą przekraczać następujących wartości: 
Lp. 
Sposób obsługi 
Mężczyźni 
Kobiety 
praca stała 
praca dorywcza 
praca stała 
praca dorywcza 
1 
2 
3 
4 
5 
6 
1 
Obsługa oburęczna 
120 N 
250 N 
50 N 
100 N 
2 
Obsługa jednoręczna 
50 N 
120 N 
20 N 
50 N 
3 
Obsługa nożna 
300 N 
500 N 
120 N 
200 N 
§ 16. 
Dopuszczalne jest ręczne przetaczanie i wtaczanie przedmiotów o kształtach okrągłych (w szczególności beczek, 
rur o dużych średnicach), pod warunkiem zachowania wartości sił określonych w § 14, a ponadto przy spełnieniu następu-
jących wymagań: 
1) 
masa ręcznie przetaczanych przedmiotów, po terenie poziomym o twardej i gładkiej nawierzchni, nie może przekra-
czać 200 kg na jednego mężczyznę i 80 kg na jedną kobietę; 
2) 
masa ręcznie wtaczanych przedmiotów na pochylnie nie może przekraczać 50 kg na jednego mężczyznę i 20 kg na 
jedną kobietę. 
Rozdział 4 
Zespołowe ręczne przemieszczanie przedmiotów
11)
 
§ 17.
12)
 1. Przenoszenie przedmiotów, których długość przekracza 4 m oraz masa przekracza 30 kg dla mężczyzn 
i 20 kg dla kobiet, powinno odbywać się zespołowo, pod warunkiem aby na jednego pracownika przypadała masa nieprze-
kraczająca: 
1) 
przy pracy stałej – 25 kg dla mężczyzn i 10 kg dla kobiet; 
2) 
przy pracy dorywczej – 42 kg dla mężczyzn i 17 kg dla kobiet. 
2. Podczas zespołowego ręcznego przemieszczania przedmiotów siła użyta przez pracownika niezbędna do zapocząt-
kowania ruchu przedmiotu, mierzona równolegle do podłoża, nie może przekraczać wartości: 
1) 
przy pchaniu – 250 N dla mężczyzn i 100 N dla kobiet; 
2) 
przy ciągnięciu – 210 N dla mężczyzn i 80 N dla kobiet. 
3. Niedopuszczalne jest zespołowe ręczne przemieszczanie przedmiotów na odległość przekraczającą 25 m lub 
o masie przekraczającej 500 kg dla mężczyzn i 200 kg dla kobiet. 
§ 18. 
1. Przy zespołowym przenoszeniu przedmiotów należy zapewnić: 
1) 
dobór pracowników pod względem wzrostu i wieku oraz nadzór pracownika doświadczonego w zakresie stosowania 
odpowiednich sposobów ręcznego przemieszczania przedmiotów i organizacji pracy, wyznaczonego w tym celu przez 
pracodawcę; 
2) 
odstępy pomiędzy pracownikami co najmniej 0,75 m oraz stosowanie odpowiedniego sprzętu pomocniczego. 
2. Przenoszenie przedmiotów długich i o dużej masie powinno odbywać się przy zastosowaniu sprzętu pomocniczego, 
pozwalającego na transport takich przedmiotów z możliwie najmniejszym unoszeniem ich ponad poziom podłoża. 
3. W przypadku zespołowego przenoszenia na ramionach przedmiotów, o których mowa w ust. 2, należy zapewnić, 
aby pracownicy: 
1) 
wkładali i opuszczali przenoszony przedmiot jednocześnie i na komendę; 
2) 
znajdowali się po jednej stronie przenoszonego przedmiotu; 
3) 
używali środków ochrony indywidualnej chroniących ramiona. 
                                                          
11)
 Tytuł rozdziału w brzmieniu ustalonym przez § 1 pkt 6 rozporządzenia, o którym mowa w odnośniku 2. 
12)
 W brzmieniu ustalonym przez § 1 pkt 7 rozporządzenia, o którym mowa w odnośniku 2. 
      
Dziennik Ustaw 
– 8 – 
Poz. 1139 
 
Rozdział 5 
Przemieszczanie materiałów szkodliwych i niebezpiecznych 
§ 19.
 1. Organizacja i metody prac związanych z ręcznym przemieszczaniem materiałów mogących stwarzać zagro-
żenia w związku z ich właściwościami (żrących, trujących, pylących) powinny eliminować lub ograniczać te zagrożenia. 
2. Wymagania dotyczące przemieszczania stopionego metalu, materiałów wybuchowych oraz butli z gazami sprężo-
nymi określają odrębne przepisy. 
§ 20. 
1.
13)
 Niedopuszczalne jest przenoszenie przez jednego pracownika materiałów ciekłych – gorących, żrących albo 
o właściwościach szkodliwych dla zdrowia, których masa wraz z naczyniem i uchwytem przekracza 25 kg dla mężczyzn 
i 10 kg dla kobiet. 
2. Balony szklane z kwasami lub innymi cieczami żrącymi powinny być przewożone na specjalnych wózkach. 
3. W wyjątkowych przypadkach balony, o których mowa w ust. 2, mogą być przenoszone przez dwóch pracowników 
w odpowiednio wytrzymałych koszach z uchwytami. 
4. Niedopuszczalne jest przenoszenie balonów, o których mowa w ust. 2, na plecach lub przed sobą. 
Rozdział 6 
Przemieszczanie ładunków za pomocą poruszanych ręcznie wózków oraz taczek 
§ 21.
 1.
14)
 Dopuszczalna masa ładunku przemieszczanego na wózku po terenie płaskim o twardej i gładkiej na-
wierzchni, łącznie z masą wózka, nie może przekraczać następujących wartości: 
Lp. 
Warunki przemieszczania 
ładunków 
Mężczyźni 
Kobiety 
wózki 
2-kołowe 
wózki  
3- i więcej kołowe 
wózki 
2-kołowe 
wózki  
3- i więcej kołowe
1 
2 
3 
4 
5 
6 
1 
Przemieszczanie po terenie 
o nachyleniu nieprzekraczającym 
5% 
350 kg 
450 kg 
140 kg 
180 kg 
2 
Przemieszczanie po terenie 
o nachyleniu większym 
niż 5% 
250 kg 
350 kg 
100 kg 
140 kg 
2.
14)
 W przypadku przemieszczania ładunku na wózkach po nawierzchni nierównej lub nieutwardzonej – dopuszczal-
na masa ładunku, łącznie z masą wózka, nie może przekraczać 60% wartości określonych w ust. 1. 
3.
14)
 Niedopuszczalne jest ręczne przemieszczanie ładunków na wózkach po terenie o nachyleniu większym niż 8% 
oraz na odległość większą niż 200 m. 
4. Wózki powinny zapewniać stabilność przy załadunku i rozładunku. 
5. Wózki przemieszczane na szynach oraz wózki kołowe przemieszczane na pochyleniach powinny posiadać sprawnie 
działające hamulce. 
§ 22. 
1.
15)
 Masa ładunku przemieszczanego na wózku szynowym, łącznie z masą wózka, nie może przekraczać na 
jednego pracownika przy przemieszczaniu po terenie o nachyleniu: 
1) 
nieprzekraczającym 2% – 600 kg dla mężczyzn i 240 kg dla kobiet; 
2) 
większym niż 2% – 450 kg dla mężczyzn i 180 kg dla kobiet. 
                                                          
13)
 W brzmieniu ustalonym przez § 1 pkt 8 rozporządzenia, o którym mowa w odnośniku 2. 
14)
 W brzmieniu ustalonym przez § 1 pkt 9 rozporządzenia, o którym mowa w odnośniku 2. 
15)
 W brzmieniu ustalonym przez § 1 pkt 10 rozporządzenia, o którym mowa w odnośniku 2. 
      
Dziennik Ustaw 
– 9 – 
Poz. 1139 
 
2. (uchylony).
16)
 
3. Niedopuszczalne jest przemieszczanie ładunków na wózkach szynowych na pochyleniach torów większych niż 4% 
oraz na odległość przekraczającą 400 m. 
4. Odległość między pojedynczymi wózkami na pochyleniach torów powinna wynosić co najmniej 25 m, a pomiędzy 
zestawami złożonymi z kilku wózków – co najmniej 50 m. 
5. Hamulce wózków szynowych przemieszczanych w zestawie powinny być sprawne, tak aby gwarantowały szybkie 
zatrzymanie zestawu. Wszystkie wózki wchodzące w skład zestawu powinny być ze sobą połączone. 
6. Wózki-wywrotki powinny posiadać sprawnie funkcjonujące urządzenia zabezpieczające przed przypadkowym prze-
chyleniem się koleby lub skrzyni oraz urządzenia do unieruchomienia wózków w czasie przechylania koleby lub skrzyni. 
§ 23. 
1. Sposób ładowania oraz rozmieszczenia ładunków na wózkach i taczkach powinien zapewniać ich równowagę 
i stabilność podczas przemieszczania. 
2. Przedmioty przewożone na wózkach nie powinny wystawać poza obrys wózka i przysłaniać pola widzenia. 
W wyjątkowych przypadkach dopuszczalne jest przewożenie przedmiotów w warunkach niespełnienia tych wymagań, o ile 
praca odbywa się pod nadzorem zapewniającym bezpieczne jej wykonanie. 
§ 24.
17)
 
1. Masa ładunku przemieszczanego na wózku jednokołowym (taczce), łącznie z masą taczki, nie może prze-
kraczać przy przemieszczaniu: 
1) 
po terenie płaskim o twardej i gładkiej nawierzchni o nachyleniu: 
a) nieprzekraczającym 5% – 100 kg dla mężczyzn i 40 kg dla kobiet, 
b) większym niż 5% – 75 kg dla mężczyzn i 30 kg dla kobiet; 
2) 
po terenie o nierównej lub nieutwardzonej nawierzchni – 60% wartości określonych w pkt 1. 
2. Niedopuszczalne jest ręczne przemieszczanie ładunków na taczce po terenie o nachyleniu większym niż 8% oraz 
na odległość większą niż 200 m. 
Rozdział 7 
Przemieszczanie ładunków przy użyciu ręcznie napędzanych dźwignic 
§ 25.
 Dźwignice powinny posiadać wyraźne oznakowanie określające ich dopuszczalny udźwig. 
§ 26. 
1. Stosowane do przemieszczania ładunków krążki, wielokrążki i wciągniki powinny być przymocowane do 
posiadających odpowiednią wytrzymałość belek, haków, dźwigarów lub innych konstrukcji – w sposób zapewniający 
bezpieczeństwo pracy. 
2. Stosowane wciągarki i przyciągarki powinny być przymocowane do podłoża w sposób zabezpieczający przed ich 
przemieszczaniem podczas pracy. 
§ 27. 
Wciągarki i przyciągarki powinny posiadać sprawne hamulce oraz urządzenia uniemożliwiające ruch wsteczny 
wału lub bębna. 
§ 28.
 Stosowane krążki i liny powinny być tak dobrane, aby niemożliwe było zakleszczenie lub zsunięcie się liny. 
§ 29. 
1. Elementy układów cięgnowych stosowanych podczas przemieszczania ładunków powinny spełniać wymaga-
nia określone w Polskich Normach. 
2. Niedopuszczalne jest używanie lin i łańcuchów uszkodzonych lub o niedostatecznej wytrzymałości albo niewłaściwie 
zamocowanych. 
3. Długość liny lub łańcucha powinna być tak dobrana, aby przy rozwinięciu, niezbędnym do przemieszczenia ładunku, 
pozostały na bębnie co najmniej 2 zwoje. 
§ 30. 
Sposób zamocowania ładunku na haku powinien zapobiegać jego upadkowi lub gwałtownej zmianie położenia. 
§ 31. 
Podnoszenie lub opuszczanie ładunków w miejscu przebywania pracowników powinno być poprzedzone sygna-
łem ostrzegawczym. Przebywanie pracowników pod zawieszonym ładunkiem jest niedopuszczalne. 
                                                          
16)
 Przez § 1 pkt 11 rozporządzenia, o którym mowa w odnośniku 2. 
17)
 W brzmieniu ustalonym przez § 1 pkt 12 rozporządzenia, o którym mowa w odnośniku 2. 
      
Dziennik Ustaw 
– 10 – 
Poz. 1139 
 
Rozdział 8 
Przepisy końcowe 
§ 32.
 Przepisy rozporządzenia stosuje się odpowiednio do ręcznego przemieszczania ludzi lub zwierząt. 
§ 33.
18)
 Przepisy rozporządzenia nie naruszają wymagań określonych w przepisach o dozorze technicznym, a także 
wymagań dotyczących ręcznego przemieszczania ciężarów przez młodocianych oraz kobiety w ciąży i kobiety karmiące 
dziecko piersią, określonych w przepisach w sprawie wykazu prac wzbronionych młodocianym i warunków ich zatrudnia-
nia przy niektórych z tych prac, wydanych na podstawie art. 204 § 1 i 3 Kodeksu pracy, oraz w przepisach w sprawie wy-
kazu prac uciążliwych, niebezpiecznych lub szkodliwych dla zdrowia kobiet w ciąży i kobiet karmiących dziecko piersią, 
wydanych na podstawie art. 176 § 2 Kodeksu pracy. 
§ 34. 
Traci moc rozporządzenie Ministrów Pracy i Opieki Społecznej oraz Zdrowia z dnia 1 kwietnia 1953 r. w sprawie 
bezpieczeństwa i higieny pracy pracowników zatrudnionych przy ręcznym dźwiganiu i przenoszeniu ciężarów (Dz. U. 
poz. 89). 
§ 35.
19)
 
Rozporządzenie wchodzi w życie z dniem 1 stycznia 2002 r. 
                                                          
18)
 W brzmieniu ustalonym przez § 1 pkt 13 rozporządzenia, o którym mowa w odnośniku 2. 
19)
 W brzmieniu ustalonym przez § 1 rozporządzenia Ministra Pracy i Polityki Społecznej z dnia 18 września 2000 r. zmieniającego 
rozporządzenie w sprawie bezpieczeństwa i higieny pracy przy ręcznych pracach transportowych (Dz. U. poz. 930), które weszło 
w życie z dniem 4 października 2000 r. 
