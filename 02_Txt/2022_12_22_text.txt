     
 
DZIENNIK USTAW 
RZECZYPOSPOLITEJ POLSKIEJ 
Warszawa, dnia 9 stycznia 2023 r. 
Poz. 45 
 
ROZPORZĄDZENIE 
MINISTRA ROZWOJU I TECHNOLOGII
 
1)
 
z dnia 22 grudnia 2022 r. 
w sprawie dziennika budowy oraz systemu Elektroniczny Dziennik Budowy 
Na podstawie art. 47u ustawy z dnia 7 lipca 1994 r. – Prawo budowlane (Dz. U. z 2021 r. poz. 2351, z późn. zm.
2)
) 
zarządza się, co następuje: 
Rozdział 1 
Przepisy ogólne 
§ 1.
 Rozporządzenie określa: 
1) 
szczegółowy sposób wydawania i prowadzenia dziennika budowy w postaci papierowej i elektronicznej, w tym 
dokonywania wpisów; 
2) 
format dziennika budowy w postaci papierowej; 
3) 
szczegółowy sposób uwierzytelniania i autoryzacji w systemie Elektroniczny Dziennik Budowy, zwanym dalej „sys-
temem EDB”. 
Rozdział 2 
Dziennik budowy 
§ 2.
 Dziennik budowy oraz kolejne tomy dziennika budowy prowadzi się w sposób usystematyzowany, tak aby skła-
dały się: 
1) 
ze strony tytułowej; 
2) 
z części przeznaczonej do dokonywania wpisów. 
§ 3.
 1. Na stronie tytułowej dziennika budowy zamieszcza się: 
1) 
numer dziennika budowy; 
2) 
datę wydania dziennika budowy; 
3) 
imię i nazwisko lub nazwę inwestora; 
4) 
określenie obiektu budowlanego lub rodzaj wykonywanych robót budowlanych; 
5) 
adres obiektu budowlanego lub miejsca wykonywania robót budowlanych; 
6) 
numer i datę wydania decyzji albo numer i datę wpływu zgłoszenia do organu administracji architektoniczno-
-budowlanej – uprawniających do prowadzenia robót budowlanych; 
                                                          
1)
 Minister Rozwoju i Technologii kieruje działem administracji rządowej – budownictwo, planowanie i zagospodarowanie prze-
strzenne oraz mieszkalnictwo, na podstawie § 1 ust. 2 pkt 1 rozporządzenia Prezesa Rady Ministrów z dnia 15 kwietnia 2022 r. 
w sprawie szczegółowego zakresu działania Ministra Rozwoju i Technologii (Dz. U. poz. 838). 
2)
 Zmiany tekstu jednolitego wymienionej ustawy zostały ogłoszone w Dz. U. z 2022 r. poz. 88, 1557, 1768, 1783, 1846, 2206 i 2687. 
     
Dziennik Ustaw 
– 2 – 
Poz. 45 
 
 
7) 
nazwę zamierzenia budowlanego; 
8) 
liczbę stron dziennika budowy – w przypadku dziennika budowy w postaci papierowej; 
9) 
pouczenie o sposobie prowadzenia dziennika budowy i odpowiedzialności określonej w art. 93 pkt 4 ustawy z dnia 
7 lipca 1994 r. – Prawo budowlane. 
2. Na stronie tytułowej kolejnych tomów dziennika budowy zamieszcza się: 
1) 
numer dziennika budowy; 
2) 
numer tomu; 
3) 
liczbę stron tomu. 
3. Stronę tytułową dziennika budowy i stronę tytułową kolejnych tomów dziennika budowy wypełnia organ wydają-
cy dziennik budowy. 
§ 4.
 1. Dziennik budowy w postaci papierowej prowadzi się w formacie A-4, zapewniając, aby jego strony były po-
numerowane, a dziennik budowy był zabezpieczony przed zdekompletowaniem. 
2. Karty dziennika budowy w postaci papierowej numeruje się z obu stron. 
§ 5.
 Organ, wydając dziennik budowy w postaci: 
1) 
papierowej – nanosi na każdą stronę dziennika budowy pieczęć w celu jego ostemplowania i przekazuje inwestorowi; 
2) 
elektronicznej – przydziela inwestorowi, na koncie tego inwestora w systemie EDB, dostęp do dziennika budowy. 
Rozdział 3 
Wpisy w dzienniku budowy 
§ 6.
 1. Wpisów dokonuje się w taki sposób, aby wynikała z nich kolejność przebiegu robót budowlanych, zdarzeń 
i okoliczności, o których mowa w art. 47a ust. 1 ustawy z dnia 7 lipca 1994 r. – Prawo budowlane. 
2. Wpisy zamieszcza się w porządku chronologicznym, w sposób uniemożliwiający dokonanie późniejszych uzupeł-
nień. 
§ 7.
 W razie konieczności wprowadzenia poprawek do dokonanych już wpisów należy dokonać kolejnego wpisu 
przez wprowadzenie właściwej treści z uzasadnieniem wprowadzonej zmiany. 
§ 8.
 Wpisów w dzienniku budowy dokonuje się w sposób trwały i czytelny. 
§ 9.
 Każdy wpis jest opatrzony: 
1) 
datą; 
2) 
danymi osoby dokonującej wpisu: 
a) imieniem i nazwiskiem, 
b) funkcją, jaką pełni w procesie budowlanym – w przypadku uczestników procesu budowlanego i osoby wykonu-
jącej czynności geodezyjne na terenie budowy, 
c) nazwą organu uprawnionego do kontroli przestrzegania przepisów na terenie budowy, który reprezentuje, oraz 
funkcją, jaką w tym organie pełni – w przypadku pracowników organów uprawnionych do kontroli przestrzega-
nia przepisów na terenie budowy; 
3) 
podpisem osoby dokonującej wpisu w dzienniku budowy w postaci papierowej lub uwierzytelniony przez zalogowa-
nego użytkownika w dzienniku budowy w postaci elektronicznej. 
§ 10.
 1. Przed rozpoczęciem robót budowlanych inwestor dokonuje w dzienniku budowy, na początku części prze-
znaczonej do dokonywania wpisów, wpisu dotyczącego osób, którym powierza się funkcje: 
1) 
kierownika budowy; 
2) 
inspektora nadzoru inwestorskiego – w przypadku powołania inspektora nadzoru inwestorskiego; 
3) 
projektanta sprawującego nadzór autorski – w przypadku powołania projektanta sprawującego nadzór autorski. 
2. Przed rozpoczęciem robót budowlanych, za które ma odpowiadać kierownik robót, inwestor albo kierownik bu-
dowy dokonują wpisu dotyczącego osoby, której powierza się funkcję kierownika robót. 
     
Dziennik Ustaw 
– 3 – 
Poz. 45 
 
 
3. Osoba, której powierza się funkcję, o której mowa w ust. 1 i 2, potwierdza wpisem przyjęcie powierzonej funkcji 
i wskazuje numer posiadanych uprawnień budowlanych. 
4. Wpisów dotyczących osób, o których mowa w ust. 1 pkt 2 i 3, można dokonać także po rozpoczęciu robót budow-
lanych, jeżeli wcześniej nie zostały one powołane. 
§ 11.
 1. Jeżeli w trakcie wykonywania robót budowlanych: 
1) 
kierownik budowy, 
2) 
kierownik robót, 
3) 
inspektor nadzoru inwestorskiego, 
4) 
projektant sprawujący nadzór autorski 
– zakończy pełnienie powierzonej funkcji, dokonuje w dzienniku budowy wpisu określającego stan zaawansowania 
i zabezpieczenia robót budowlanych. 
2. Osoba, której powierza się pełnienie funkcji, o której mowa w ust. 1, potwierdza przyjęcie powierzanej funkcji 
i wskazuje numer posiadanych uprawnień budowlanych. 
3. W przypadku gdy nie jest możliwe dokonanie wpisu określającego stan zaawansowania i zabezpieczenia robót 
budowlanych przez osobę, która przestaje pełnić funkcję, o której mowa w ust. 1, wpisu dokonuje tylko osoba, której 
powierza się pełnienie tej funkcji. We wpisie wskazuje się przyczynę braku możliwości dokonania wpisu przez osobę, 
która przestaje pełnić funkcję, o której mowa w ust. 1. 
§ 12.
 W dzienniku budowy w postaci elektronicznej wpisów, o których mowa w § 10 ust. 1 i 2 i § 11 ust. 1, dokonu-
je się przez przydzielenie odpowiednich uprawnień w systemie EDB, natomiast potwierdzenie przyjęcia powierzonych 
funkcji, o którym mowa w § 10 ust. 3 i § 11 ust. 2, jest dokonywane za pomocą funkcji w systemie EDB świadczących 
o takim potwierdzeniu. 
§ 13.
 W przypadku gdy inwestor w systemie EDB pozbawia uczestnika procesu budowlanego dostępu do dziennika 
budowy prowadzonego w postaci elektronicznej, uczestnik ten może dokonać wpisu w dzienniku budowy w terminie 
14 dni od dnia pozbawienia dostępu do tego dziennika. 
§ 14.
 W przypadku: 
1) 
zamknięcia dziennika budowy, 
2) 
kontynuacji dziennika budowy w kolejnym tomie 
– kierownik budowy stwierdza ten fakt wpisem. 
§ 15.
 1. Protokoły związane z robotami budowlanymi lub sporządzane w trakcie wykonywania robót budowlanych 
wpisuje się do dziennika budowy. 
2. Dopuszcza się sporządzanie protokołów na oddzielnych arkuszach. 
3. Arkusze lub ich kopie należy dołączyć do dziennika budowy lub zamieścić w oddzielnym zbiorze, dokonując 
w dzienniku budowy wpisu o prowadzeniu takiego zbioru. 
Rozdział 4 
Uwierzytelnianie i autoryzacja w systemie EDB 
§ 16.
 1. Dostęp do systemu EDB wymaga prawidłowego przeprowadzenia procesów: 
1) 
uwierzytelnienia użytkownika konta po dokonaniu jego identyfikacji oraz 
2) 
autoryzacji użytkownika konta. 
2. Uwierzytelnienie polega na potwierdzeniu deklarowanej tożsamości użytkownika konta w: 
1) 
systemie identyfikacji elektronicznej przyłączonym do węzła krajowego identyfikacji elektronicznej, o którym mowa 
w art. 21a ust. 1 pkt 2 lit. a ustawy z dnia 5 września 2016 r. o usługach zaufania oraz identyfikacji elektronicznej 
(Dz. U. z 2021 r. poz. 1797), zwanego dalej „węzłem krajowym”, lub 
2) 
systemie EDB – w przypadku pracowników organów administracji architektoniczno-budowlanej, organów nadzoru 
budowlanego oraz innych organów uprawnionych do kontroli przestrzegania przepisów na terenie budowy. 
     
Dziennik Ustaw 
– 4 – 
Poz. 45 
 
 
3. Identyfikacja jest realizowana: 
1) 
przy użyciu środka identyfikacji elektronicznej wydanego w systemie identyfikacji elektronicznej przyłączonym do 
węzła krajowego lub 
2) 
przy użyciu środka identyfikacji elektronicznej wydanego w wewnętrznym systemie identyfikacji elektronicznej 
systemu EDB zapewniającym obsługę procesu uwierzytelniania – w przypadku pracowników organów administracji 
architektoniczno-budowlanej, organów nadzoru budowlanego oraz innych organów uprawnionych do kontroli prze-
strzegania przepisów na terenie budowy. 
4. Autoryzacja następuje po poprawnym uwierzytelnieniu użytkownika i polega na przydzieleniu prawa dostępu do 
systemu EDB. 
§ 17.
 Zapewnienie: 
1) 
możliwości wprowadzania danych w systemie EDB, w szczególności dokonywania wpisów w dzienniku budowy 
w postaci elektronicznej, oraz 
2) 
prawa dostępu do systemu EDB 
– następuje w procesie autoryzacji na podstawie przydzielonych uprawnień. 
§ 18.
 Uwierzytelnienie użytkownika konta w systemie identyfikacji elektronicznej przyłączonym do węzła krajowe-
go lub w systemie EDB zapewnia systemowe potwierdzanie tożsamości przy dokonywaniu wpisów w dzienniku budowy 
w postaci elektronicznej. 
Rozdział 5 
Przepis końcowy 
§ 19.
 Rozporządzenie wchodzi w życie z dniem 27 stycznia 2023 r.
3)
 
Minister Rozwoju i Technologii: 
W. Buda 
                                                          
3)
 Niniejsze rozporządzenie było poprzedzone rozporządzeniem Ministra Rozwoju, Pracy i Technologii z dnia 6 września 2021 r. 
w sprawie sposobu prowadzenia dzienników budowy, montażu i rozbiórki (Dz. U. poz. 1686), które traci moc z dniem 27 stycznia 
2023 r. w związku z wejściem w życie ustawy z dnia 7 lipca 2022 r. o zmianie ustawy – Prawo budowlane oraz niektórych innych 
ustaw (Dz. U. poz. 1557). 
